# -*- mode: mandoku-view -*-
#+TITLE: 洪武正韻
#+DATE: 2018-03-30 14:15:05.371821
#+PROPERTY: ID KR1j0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷八
<pb:KR1j0068_WYG_008-1a>¶
欽定四庫全書¶
　洪武正韻卷八¶
　　　　　　　　　　　明　樂韶鳯等　撰¶
¶
五姥¶
¶
姥(莫補切女老稱又天姥山名)姆(女師鄭康成曰婦人五十無子出不復嫁以婦道教人若今時乳母也又)¶
(宥韻)母(父母之母)拇(大指)某(某甫代名)畝(司馬法六尺為步步百為畝)莽(宿草又草)¶
(深平曰莽又淺草之地曰鹵莽又養有韻)䥈(鈷䥈溫器又養韻)○普(滂五切日色又博也大也徧也)浦¶
(水濵風土記大水有小口别通曰浦)溥(大也廣也通作普从浦从寸俗作溥非)誧(廣韻大也助也又模暮二)¶
(韻)○補(博古切䘺衣也裨也填也从衣)譜(籍録)圃(種菜曰圃揚雄賦揉蕙圃又暮韻)　簿¶
<pb:KR1j0068_WYG_008-1b>¶
(裴古切籍也又領也孔子先簿正祭器荀子五官簿之而不知又車駕法從次第為鹵簿又藥部)部(分也又有暮韻)¶
蔀(覆曖物易豐其蔀音部又步口切又有韻)○祖(摠五切始也法也本也上也又本而祖之也仲尼祖述堯)¶
(舜應劭曰始取天下者為祖高帝稱高祖是也師古曰祖始也始受命也又祭道神曰祖詩取羝以軷謂祖祭也應劭風俗通)¶
(曰祖徂也今謂餞行曰祖道先儒謂不敢斥其人若祭於道而飲酒爾此説非也烏有餞人之行反以鬼事言之蓋取徂送始)¶
(行之意又暮韻)珇(珪琮之瑑凸起又美好也)組(印紱又綫也亦作駔又經緯也文選組織仁義)駔(考工)¶
(記玉人駔琮五寸宗后以為權又曰駔琮七寸鼻寸有半天子以為權後鄭讀駔為組謂以組繫琮因名駔琮也先鄭以為稱)¶
(錘以起量用為權故有鼻又駔猶麤也又駿馬又養韻)○粗(坐五切略也疏也又模韻)○覩(董五切見)¶
<pb:KR1j0068_WYG_008-2a>¶
(也亦作睹)睹(莊子今我睹子之難窮也)堵(五版為堵又姓又鐘磬編挂之二八十六枚在一簴謂之堵又音者)¶
(堵陽縣名)楮(木名又語韻)暏(詰朝欲明也)土(圜土獄城也獄城必圜示仁也又見下)賭¶
(博財)○土(他魯切土地稱地為后土取厚載之義古后厚通又共工氏子曰句龍為后土后者主也杜預曰土乃牧)¶
(養之官故稱后)吐(出也舒也寫也歐也又暮韻)稌(沛國呼稻為稌利下濕内則折稌有兩音又模韻)○¶
杜(徒古切木名或曰甘棠説文牡曰棠牝曰杜詩杕杜是也又姓又塞也涖也方言杜根也東齊曰柱或曰茇)𢾅¶
(閉也塞也通作杜)土(桑根白皮詩徹彼桑土亦作杜郭璞注方言引詩作桑杜案方言杜根也是木根之皮皆曰杜)¶
(桑白皮則曰桑杜非土專指桑白皮也舊註誤矣杜土義異者亦不妨雙押)荰(荰蘅亦作杜衡)肚(腸肚韓愈)¶
(詩腸肚鎮煎煼又音睹)○魯(郎古切國名又姓又愚也鈍也)虜(獲也掠也服也酋虜也亦作鹵中从毌音)¶
(貫今作虜)鹵(漢高帝紀毋得鹵掠汲黯傳鹵獲因與之鹵虜通用又鹺液亦作滷又與櫓同漢書血流漂鹵又鹵簿法)¶
<pb:KR1j0068_WYG_008-2b>¶
(從物數又鹵莽輕脱茍且也)滷(又陌韻)櫓(大盾亦作鹵又城上望樓曰櫓)艣(所以進舟似槳而長)¶
(亦通作櫓)𧫓(𧬏𧫓言不定也)○弩(奴古切蹶張曰弩)怒(恚也憤也又暮韻)砮(石箭又模)¶
(韻)努(用力也文選古詩少壯不努力魏文帝與吳質書少壯真當努力)○虎(火五切西方猛獸从虍从)¶
(儿儿音人)琥(瑞玉周禮以白琥禮西方注為虎形虎猛象秋聲)滸(水涯詩率西水滸爾雅淮為滸又曰岸上)¶
(滸謂水岸也)許(怖貌詩伐木許許又語韻)○苦(孔五切炎上之味又困悴也勤勞也厭患也陵侮也辛楚)¶
(也又菜名方言苦快也自山而東或曰逞楚曰苦秦曰了宋鄭周洛韓魏之間曰苦郭璞曰苦而為快猶以臭為香治為亂反)¶
(覆用之也又濫惡曰苦國語辨其功苦韋昭曰堅曰功脆曰苦西京賦鬻良雜苦史記器不苦窳亦作楛又公土切又麤也又)¶
<pb:KR1j0068_WYG_008-3a>¶
(暮韻)楛(濫惡也荀子注凡器物濫惡者謂之楛又見下)○古(公土切逺代又姓又乆也老也詩逝不古處)¶
詁(詁訓通古今之言而明其故也又暮韻)鼓(革音之器説文鼓郭也春分之音萬物郭皮甲而出故謂之鼔)¶
(漢律厯志皮曰鼔又量器記獻采者操量鼓篆文作⿰𧯛支从壴从支亦作𡔷从𠬢𠬢音弢與鼓舞之鼔不同)𡔷(同上俗作)¶
(皷)鼔(擊也撫也歙也扇也動盪之也詩鼔瑟鼔琴鼔鐘于宮左傳一鼓作氣孟子塡然鼓之揚子鼔舞萬民从攴攴)¶
(音扑亦作鼔凡用鼔擊鼔舞之鼔與鐘鼔之鼔不妨重押)瞽(目有眹而無明曰瞽目盲則耳聰使為樂師名之曰瞽因)¶
(所掌而命名也書瞽奏鼔)股(髀幹)估(市税又論價也)賈(行賣曰商坐販曰賈又馬禡二韻)盬¶
(鹽池一曰不堅固詩王事靡盬左傳僖二十八年楚子伏已而盬其腦杜預曰盬啑也又見模韻)蠱(卦名事也亂也)¶
(又腹中蠱左傳皿蟲為蠱穀之飛亦為蠱謂蛾也又師巫為蠱杜預曰盬也又者暮二韻)罟(網也从與网同网古)¶
(罔字亦作罟)羖(羊牡)牯(牡牛)酤(詩無酒酤我買也又模暮二韻)𡕔(市多得曰𡕔又模韻)沽¶
<pb:KR1j0068_WYG_008-3b>¶
(屠沽賣酒者尸子曰屠者割肉知牛之多少則沽者亦知酒之多少也又賣也又模暮二韻)苦(周禮辨其苦良鄭司)¶
(農讀苦為盬謂分别縑帛布紵之麤細也史記平準書鐵器苦惡索隐曰苦音古言器苦窳又如字)○戸(侯古切半)¶
(門為戸又在内曰戸在外曰門易節卦初九不出戸庭九二不出門庭是也又民家聨比謂之編戸又止也左傳屈蕩戸之俗)¶
(作户)下(上下詩宗室牖下陸徳明曰如字協韻則音戸宋玉賦序陽臺之下亦音戸又馬禡二韻)怙(恃也)祜¶
(福也俗作祜)岵(山無草木)昈(明也文也揚雄賦昈分殊事)酤(一宿酒又模暮二韻)扈(有扈)¶
(國名又姓又尾也後從曰扈又止也左傳扈民無淫又鳥名詩交交桑扈左傳九扈為九農正爾雅山卑而大曰扈又披也離)¶
(騷經扈江蘺與薜芷注楚人名披為扈)鄠(鄠杜右扶風縣名縣今屬鳯翔)𡻮(山卑而大爾雅作扈)楛¶
<pb:KR1j0068_WYG_008-4a>¶
(榛楛木名詩榛楛濟濟書惟箘簵楛又見上)雇(九雇農候鳥名亦作𩿇扈又暮韻)𩿇　嫭(女也)¶
(亦作嫮漢郊祀歌衆嫮並孟康音五非也蓋北人呼五如戸故耳又暮韻)嫮(又暮韻)○塢(安古切小鄣也)¶
(山阿也壘壁也一曰庳城服䖍通俗文曰營居曰塢亦作隖)隖(古文作)鄔(太原縣名隖轉為鄔猶障之為)¶
(鄣)瑦(石似玉)○五(阮古切中數亦作伍偏旁作)伍(荀子伍伯與五同又周禮五人為伍又參)¶
(伍三相叅為參五相伍為伍又姓)午(辰名爾雅歳在午曰敦牂漢志咢市於午馬屬午故司馬謂之典午霍光傳旁)¶
(午分布也又一縱一横曰旁午縱為經横為緯南北經也東西緯也子午當中為縱卯酉在旁為横曰旁午者互言之也又逆)¶
(也與迕同禮記迕其衆以伐有道又暮韻)迕(逆也違也禮記王肅本迕其衆以伐有道又暮韻)旿(明也)¶
仵(偶也通作伍)○所(疎五切指物之辭攸也方所也處所也又伐木聲又姓漢武近臣所忠方所者指所)¶
(向之方處所者指所在之處二者雖異其為所則一也漢制車駕行幸所在曰行在所蔡邕獨斷天子以四海為家故謂所居)¶
<pb:KR1j0068_WYG_008-4b>¶
(為行在所)糈(糧也又祭神名又魚韻)䝪(齎財卜問詩握粟出卜是也上通)○阻(壯所切隔也憂)¶
(也險阻也山巇曰險水隔曰阻若泛言則山水皆可通用亦作岨又恃險自固史秦地阻山帶河)岨(嶮岨高唐賦高)¶
(丘之岨又岨峿不安貌)詛(呪也又暮韻)俎(祭器以机盛牲體者又姓)齟(齒不相值曰齟齬又蒩租)¶
(二音)○楚(創祖切萇楚又荆也又國名又姓又州名又辛酸痛楚又楚楚鮮整貌又暮韻)礎(負楹石)濋¶
(水名爾雅濟為濋)𪓐(説文㑹五綵鮮貌引詩衣裳𪓐𪓐)憷(痛也見音譜通作楚)○撫(斐古切安)¶
(也敉也摩也按也慰勉也彈也擊也古作改亦作拊)拊(左傳拊而勉之又搏拊樂器所以節樂)弣(弓把中曲)¶
(禮左手承弣)捬(趙充國傳拊循和輯注古撫字)甫(同上切大也始也我也美也章甫商冠名亦作父説文甫)¶
<pb:KR1j0068_WYG_008-5a>¶
(男子美稱篆文从父从用今作甫)父(古者以字配父造父慶父是也五十則以伯仲周之八士是也若不滿五十而)¶
(死亦稱伯仲故於冠時亦或以仲叔季配字之又尚父仲父尊稱也宋戴公之子曰皇父因命族曰皇父氏至秦徙茂陵改父)¶
(為甫又章父冠賈誼賦章父薦屨古父甫通用單父縣名狐父城父地名又見下)府(藏也又周禮注府治藏者若宰)¶
(夫八職五曰府掌官契以治藏是也又聚也書惟府辜功又五藏六府又水火金木土穀亦謂之六府漢制藏錢之府天子曰)¶
(少府諸侯曰私府漢武立樂府師古曰樂府之名蓋起於此漢制孝惠三年使樂府命夏侯寛備其簫管是前此已有樂府之)¶
(名矣唐制大州曰府兵衛曰府官吏大僚所居亦曰府又與俯同荀子府然若渠堰檃栝之於已也列子王府而視之蓋古無)¶
(俯字其中已从人後又加人字以别府庫之府今若用荀子府然之府列子府視之府則與俯同用五藏六府之府則與腑同)¶
(皆不可重押若用府庫州府府辜府第之府即與俯腑二字可重押)俯(俛也古作府説文作俛亦作頫)俛(晁錯)¶
(傳在俛仰之間耳東方朔傳鶴俛啄也師古曰俛即俯字俯低也又音免又銑韻)頫(史記頫仰漢書賈誼過秦論頫)¶
<pb:KR1j0068_WYG_008-5b>¶
(首係頸音俯史記作俛又嘯韻)腑(臟腑心脾肝肺腎為五臟小腸胃膽大腸膀胱命門為六腑經典作府)脯¶
(腊肉禮記牛脩鹿脯東方朔曰乾肉為脯)黼(白黑相次文周禮注斧謂之黼謂裳繡斧形以絳帛為質白黑為文考工)¶
(記白與黑謂之黼白西方之色黒北方之色西北白黑之交乾陽位馬剛徤能斷故畫斧以白黑為文)簠(盛黍稷祭)¶
(器外圓内方其容受如簋又模暮二韻)斧(斧鉞)莆(萐莆瑞草堯時生於厨其葉自扇以涼飲膳又模韻)¶
俌(埤蒼云輔也)○輔(扶古切車輔兩旁夾車木也又頰顋也形如車輔故曰輔車又毗輔也扶也弼也)¶
　父(父母説文父矩也家長率教者詩維師尚父鄭康成曰可尚可父也諸家又音甫荀子齊威公立管仲為仲父楊倞)¶
(曰仲者夷吾之字父事之故號為仲父)㕮(㕮咀嚼也)鬴(鍑屬亦作釡俗作鬴)釜(篆文作从父从金)¶
<pb:KR1j0068_WYG_008-6a>¶
(今省作釡小爾雅區四謂之釜六斗四升也)腐(爛也朽也敗也又宮刑曰腐)秿(禾穳積也)滏(水名)¶
○武(罔古切文武威也斷也勇也剛也迹也又姓又角力也唐人呼虎為武蓋避諱也又冠卷曰武又武王樂名古)¶
(文止戈為武今文亦然左傳戡定禍亂曰武又模韻)舞(蹈舞以手曰舞以足曰蹈又變弄也亦作儛)儛(莊子)¶
(再命而於車上儛又山名齊景公曰吾欲觀於轉附朝儛)侮(慢也侵也輕也戲弄也亦作㑄務)㑄(漢五行志)¶
(慢㑄之心生)務(詩外禦其務又暮韻)膴(美也詩周原膴膴又厚也詩則無膴仕)廡(堂下周廊又蕃)¶
(廡豐貌與橆同)嫵(媚也張敞傳作憮)碔(碔砆石次玉亦作珷董仲舒傳作武夫)甒(周魏間謂罌曰)¶
(甒)鵡(鸚鵡能言鳥亦作䳇)䳇(又有韻)䍙(雉網又灰韻)憮(愛也媚也悵也不動貌又失意)¶
(貌)橆(豐也説文引書庶草繁橆今書作廡橆廡義同不得雙押義異者非)○數(所武切計也又責也左傳)¶
(昭元年乃執子南而數之又簍數薦戴器者劉邠曰即寄生宛童也亦作籔藪又御屋藥韻内)籔(十六斗曰籔又簍數)¶
<pb:KR1j0068_WYG_008-6b>¶
(四足几也亦作藪窶又有韻)藪(周禮五藪三耗小爾雅釡三有半謂之藪藪二有半謂之缶宋咸曰一斛六斗曰藪)¶
(藪一作簍又窶藪宛童也又有韻)簍(又宥韻)¶
¶
六解¶
¶
解(佳買切散之也脱之也判也說也)○蟹(胡買切螃蟹介蟲六跪二螯)解(卦名緩也散也物自)¶
(散解又曉也又姓又見上又泰韻)澥(渤澥海别枝相如賦作勃澥)獬(獬豸似羊一角亦作解廌)嶰¶
(山澗間又嶰谷谷名亦作解漢律厯志黄帝使泠倫取竹之解谷孟康曰解脱也谷竹溝也取竹之脱無溝節者也一説昆侖)¶
(之北谷名也)○罷(補買切遣囚也休也止也閩人呼父為郎罷又唐顧況詩兒餒嗔郎罷又支紙禡三韻)擺¶
<pb:KR1j0068_WYG_008-7a>¶
(捭闔也開也撥也排而振之也兩手擊也亦作捭)捭(鬼谷子有捭闔篇蘇秦學捭闔揣摩又陌韻)○灑¶
(所蟹切汛也亦作洒爾雅大瑟謂之灑又紙薺馬寘泰韻)洒(又紙薺賄銑馬泰韻)躧(徐行貌又履不躡跟亦作)¶
(蹝縰又薺韻)○廌(鉏買切解廌神羊亦作獬豸又𥿄韻)豸(同上又蠱無足者通曰豸又紙泰韻)○跐¶
(初買切行貌又蹈也又紙韻)○買(莫蟹切市也售人之物曰買从罒从貝罒音網亦作冈网俗作買)○夥¶
(胡買切楚謂多曰夥見史記陳勝傳又哿韻)○柺(古買切後漢王峻使契丹契丹主賜木柺)掛(置而不用)¶
(曰掛易掛一以象三又合而置之曰掛易再扐而後掛陸有兩音又禡韻)○駭(下楷切驚也亦作駴又與豥同詩戔)¶
(云豕四蹄皆白曰駭)駴(莊子聖人駴天下賢人駴世君子駴國音義云改民之視聽也又疾雷撃鼓曰駭周禮鼓皆駴)¶
絯(掛也束也又皆韻)豥(豕四蹢皆白亦作駭)○鍇(口駭切九江謂好鐵為鍇)楷(模也式也)¶
(法也説文木名)○騃(語駭切癡也又紙韻)○矮(鴉蟹切短也不長也)○海(呼改切滄溟爾雅九)¶
<pb:KR1j0068_WYG_008-7b>¶
(夷八狄七戎六蠻謂之四海海者晦也取其荒逺冥昧之稱)醢(肉醬)○愷(可亥切樂也亦作凱豈又軍勝)¶
(之樂周禮奏愷樂左傳晉文公振旅愷以入于晉)凱(同上又善也元凱舜十六相又和也南風謂之凱風)豈¶
(詩豈弟君子飲酒樂豈又薺韻文从亦作山俗作山凡从豈者皆然)塏(髙爽左傳更諸爽塏杜預曰爽明也又見)¶
(泰韻)鎧(甲也又泰韻)闓(闢也解也又皆泰二韻)○改(居亥切更也易也从身己之己从攴今作)¶
(改監本从巳誤)胲(頰下曰胲又足大指又備也又皆韻)陔(重也階次也亦作閡漢郊祀歌專精厲意逝九閡如)¶
(淳曰閡亦陔也淮南子期乎九陔之上謂九天之上也顔師古曰閡合韻音改又隴也又皆韻)○亥(胡改切辰名漢)¶
(志該閡於亥左傳亥有二首六身爾雅嵗在亥曰大淵獻淵音淵)劾(鞠也按也法有罪也又泰陌二韻)侅¶
<pb:KR1j0068_WYG_008-8a>¶
(竒侅非常又皆韻)○靉(依亥切雲盛貌又見泰韻)靄(雲集貌又泰曷二韻)䨠(謝恵連雪賦連氛累)¶
(䨠又泰曷二韻)藹(人臣盡力之美詩藹藹王多吉士亦多貌草木叢雜貌又泰韻)毐(説文士之無行者曰嫪毐)¶
(嫪郎到切又摎毐秦始皇時人俗作嫪毐非摎音劉非嫪字也)欸(相應聲見廣韻亦作唉又皆泰二韻)乃(款乃)¶
(棹船相應聲黄庭堅曰湖中節歌聲亦作欸元結有款乃曲款音襖又見下又泰韻)○采(此宰切摘也取也㩜也詩采芑)¶
(禮記采詩亦作採又事也書亮采服采又與彩同書五采漢書想聞風采又木名韓子采椽不斵又泰韻)採(采本从爪)¶
(从木後人又加手於旁)䰂(䰂䯻)彩(文色也精光也本作采)棌(木名司馬遷傳棌椽不斵揚雄傳唐)¶
(虞棌椽亦作采採采義不同者自從雙押又泰韻)寀(説文同地為寀又泰韻爾雅尸寀也寀寮官也郭璞曰寀謂寀)¶
(地同地為寀同官為寮音七代切顔師古注漢刑法志曰采官也因官食地故曰采地又引爾雅寀寮作采寮是寀與采地之)¶
(采同音也二韻可通押)綵(繪繒)○宰(子亥切主也制也烹也屠也又姓)縡(事也又泰韻)載¶
<pb:KR1j0068_WYG_008-8b>¶
(年也爾雅唐虞曰載取物終更始又見泰韻)○在(盡亥切居也所也存也察也又泰韻)○茝(昌亥切香)¶
(草顔師古曰即今白芷或云蘪蕪别名又紙韻)○待(蕩亥切俟也擬也遇也又泰韻)逮(及也亦作迨又遝也)¶
(追也又泰霽二韻)迨(爾雅迨及也詩迨天之未隂雨又泰韻)殆(危也近也又將也易其殆庶幾乎詩殆及)¶
(公子同歸又與怠同左傳昭五年滋敝邑休殆又泰韻)怠(懈也倦也又支泰二韻)詒(欺詒誑詐通作紿又)¶
(支寘泰三韻)紿(同上又絲縈難理又泰韻)駘(駑駘又駘蕩廣大之意又皆韻)靆(靉靆雲貌亦作霴又)¶
(泰韻)䈚(竹萌亦作箈又皆泰二韻)箈(周禮醢人箈菹鴈醢又皆泰韻)○乃(曩亥切辭之緩也亦作迺)¶
(又汝也春秋傳乃者難辭也王安石曰乃為繼事之辭又見上)迺(俗作廼非)鼐(鼎之絶大者又泰韻)嬭¶
<pb:KR1j0068_WYG_008-9a>¶
(乳母亦作妳)¶
¶
七賄¶
¶
賄(乎罪切財也贈送也鄭康成曰金玉曰貨布帛白賄)悔(懊也隊韻呼内切案悔字兩音一義如易曰亢龍有)¶
(悔復卦曰無祗悔詩曰其徳靡悔書曰雖悔可追論語行寡悔死而無悔竝無音許於賄隊二韻内通押)瘣(同上切病)¶
(也一曰腫旁出又灰韻)壞(病也亦作瘣詩曰譬彼壞木又泰韻)匯(水回合也書東匯澤為彭蠡説文器也又)¶
(隊韻)廆(晉有慕容廆)回(環繞唐白敏中傳回繞千里亦作囬又灰隊二韻)迴(亦作廻同上)○¶
猥(烏賄切犬聲又鄙也遝也)𧤖(角曲中)椳(門樞又灰韻)萎(蓄縮貌馬援傳萎腇咋舌又灰)¶
(隊二韻)委(委曲也頓也屬也隨也任也棄置也又端委禮衣左傳弁冕端委以治民又灰隊二韻)骩(骩骳)¶
(屈曲也唐鄭注傳撓骩朝法廣韻骨曲也又隊韻从骨从八九之九)蔿(草名又姓亦作𨗨)蘤(草榮)䦱¶
<pb:KR1j0068_WYG_008-9b>¶
(闢門也)洧(水名)磈(嶮貌)䔺(藍蓼秀也)芛(草木華初生也)鮪(鱣屬大曰王鮪小曰鮇周)¶
(洛曰鮪蜀曰䱴䲛出鞏山穴中三月遡河上能度龍門則為龍䱴音亘䲛母鄧切)痏(疻痏薛宣傳注以杖手敺擊人)¶
(剝其皮膚腫起青黑而無㝛瘢者律謂之疻痏疻音侈又廣韻瘡痏顔真卿傳瘡痏未平)韙(是也左傳犯五不韙又曰)¶
(君子韙之亦作愇)愇(班固幽通賦愇世業之可懐愇雖訓是亦有美之之意)偉(奇也大也)韡(草盛)¶
(貌)颹(大風貌江賦長風颹以増扇)葦(葭屬)暐(光盛貌)煒(盛赤)唯(應聲又見支韻)¶
壝(埒也又隊韻)踓(走也)○隗(五罪切陮隗高也郭隗人名大隗山名又灰韻)嵬(𡾋嵬山貌)¶
(亦作峞又為狂險之行者荀子何世而無嵬又灰韻)頠(閉習容止貌又静也晉有裴頠)姽(好貌宋玉神女賦既)¶
<pb:KR1j0068_WYG_008-10a>¶
(姽嫿於幽靜説文閉體行姽姽也)硊(磈硊石貌)瓦(屋甃莊子纍瓦結繩音危委切集韻同又馬韻)○琲¶
(部浼切珠五百枚文選吳都賦注珠十貫為一琲又隊韻)痱(風病又見支寘二韻)倍(物相二曰倍又灰隊二韻)¶
○美(莫賄切嘉也好也甘也)媺(同上)浼(汚也又水流平貌)每(草上出又每常又屢也各)¶
(也凡也又灰隊二韻)痗(病也又隊韻)脢(夾脊肉一曰心上口下易咸其脢又灰隊二韻)脄(内則擣珍)¶
(取牛羊糜鹿麕之肉必脄又隊韻)眯(物入目中)○漼(取猥切深也又灰韻)璀(璀璨玉光)皠¶
(白也)洒(髙峻貌詩新臺有洒又解韻)綷(綷䌨衣聲班倢伃賦紛綷䌨兮綺素聲相如作萃蔡又隊韻)○¶
辠(徂賄切辜也愆也又罰罪曰辠文字音義从自从辛言辠人蹙鼻辛苦之憂賈誼傳使民日遷善逺辠)罪¶
(秦始皇以辠字似皇乃改為罪又罰罪曰罪書罪人以族)㠑(𡼊㠑山貌)○鐓(杜罪切矛㦸趾鋭曰鐏平曰鐓)¶
(亦作錞又隊韻)錞(同上又眞隊二韻又都昆切)隊(羣也小陣也又隊韻)憝(恨也怨也亦作憞又隊韻)¶
<pb:KR1j0068_WYG_008-10b>¶
憞○壘(魯猥切魁壘壯貌又畏壘山名軍壁亦作纍)磊(衆石貌)礨(陵阜貌相如賦)¶
(丘虚堀礨亦作礧又小穴也莊子礨空之在大澤)櫑(櫑具劒飾又古木劒又灰韻)礧(與礨同又磈礧石貌)¶
(杜甫詩水清石礧礧又朝獻太清宫賦浩劫礧砢又隊韻)儡(廣韻傀儡戯唐段綸使楊思齊造傀儡太宗怒削綸階傀)¶
(苦猥切)櫐(杜甫朝享太廟賦鴻洞槍櫐鵰賦摶風槍櫐木纍也)累(増也疊也亦作絫纍又灰隊二韻)絫¶
(同上又十黍之重通作累从厽音同厽土為牆壁也又灰韻)纍(同上又與櫐同文選長楊賦木擁槍纍以為儲胥又)¶
(灰韻)藟(草似葛葉似艾亦作虆又蔓也)虆(陸璣草木疏一名巨苽似蘡薁連蔓而生幽州人謂之椎纍)𡾊¶
(㟪𡾊山貌亦作碨礧莊子作畏壘畏音於鬼切)樏(禹山行所乗本作欙又器似盤中有槅又灰韻)讄(與誄同古)¶
<pb:KR1j0068_WYG_008-11a>¶
(者卿大夫殁則君命有司累其功徳為文以哀之曰讄周禮小史掌讀誄是也論語誄曰禱爾于上下神祗蓋引古人誄辭以)¶
(明疾病有禱祈之事非以誄為禱也鄭氏注周禮遂以讄為禱誤監本注云禱也亦誤)誄　耒(手耕曲木)¶
(字林廣韻皆有两音月令親載耒耜古作耒又隊韻)蜼(猴屬尾長雨則挂於木以尾窒鼻爾雅卬鼻長尾又隊韻)𤢹¶
(飛走且乳之鳥)○魁(苦猥切莊子魁壘又灰韻)磈(同上)傀(傀儡)○餧(努罪切飢也餧腇同)¶
(又魚敗亦作鯘鮾又隊韻)餒(同上又爾雅魚謂之餧注肉爛也論語魚餒而肉敗不食魚腐自内出肉爛自外入)腇¶
(同上漢馬援傳萎腇咋舌萎腇耎弱貌亦作脮)○揣(楚委切度也試也量也除也揣摩也又度髙曰揣亦作揣俗作)¶
(揣又寒哿二韻)○捶(主蘂切擊也又哿韻)箠(馬䇿又杖也漢景帝定箠令師古曰箠䇿也所以擊者亦作棰)¶
錘(鍛器莊子在鑪錘之間又灰韻隊韻)棰(路温舒傳棰楚之下何求而不得)○繠(如累切垂也茸)¶
<pb:KR1j0068_WYG_008-11b>¶
(也又佩垂貌左傳佩玉橤然服飾備也汝水切音義竝同重出誤故去其一)蘂(花心鬚亦作橤蕊)橤¶
蕊(同上又草木叢生貌又聚也)甤(説文草木實甤甤又灰韻)菙(荆也周禮有菙氏)○髓¶
(息委切骨中脂亦作䯝髓古作)𩪏(揚雄賦𩪏伊吾注𩪏入伊吾水言其大破死亡也)𩪷(漢鄒陽傳入於)¶
(骨𩪷)⿰骨⿱⿸𠂇丅石(漢郊祀志先鬻鶴⿰骨⿱⿸𠂇丅石)瀡(方言齊人謂滑曰瀡禮記滫瀡以滑之)𧆑(草木華敷貌又藥韻)靃¶
(玉篇露也廣韻靃靡草木弱貎韓愈城南聨句春遊轢靃靡又藥韻)嶲(越嶲古卬都國武帝元鼎年間始置郡名有嶲)¶
(水言越此水以章休盛也)○岯(部癸切山一成書作伾又灰韻)伾(書至于大伾又灰韻)秠(黑黍一稃)¶
(二米又枇槺亦作粃又灰尤紙有韻)○觜(即委切烏喙又攴韻)○趡(千水切走也又地名春秋㑹于趡)¶
○跬(犬蘂切半步一舉足也亦作頃蹞)頃(禮記頃步而弗敢忘孝也又庚梗二韻)蹞(荀子不積)¶
<pb:KR1j0068_WYG_008-12a>¶
(蹞步無以至千里)頍(弁貌又舉頭貌)頯(莊子其顙頯注太朴之貌)○水(式軌切五行之首又姓)¶
準(同上考工記輈注則利準鄭司農讀如水鄭康成如字又軫屑二韻)○毁(虎委切壞也破也缺也虧也訾)¶
(也見隊韻)䃣(同上列子事有破䃣而後有舞仁義者)烜(取火於日又舉火也周禮有司烜氏又先銑翰三韻)¶
燬(火也又火焚壞也)毇(米八斛舂取八斗也)譭(謗也譖也)虫(許偉切蟲一名蝮博三寸首大)¶
(如擘篆作象形物之微細或飛行或毛甲皆以象之此古文虺字)虺(虺蜥以注鳴者通作虫又見灰韻)蘬¶
(荀子其在中蘬之言也注中蘬與仲虺同又見下又灰韻)𤈦(火也吳楚之間謂火曰𤈦亦作燬佩觿集曰水為沝火為)¶
(𤈦形聲異而物同其交相有如此者)卉(草總名又隊韻)芔(司馬相如賦藰莅芔歙師古曰芔古卉字又隊韻)¶
○詭(古委切異也詐也戾也又枉道逐物為詭違亦作佹傀)恑(莊子恢恑譎怪道通為一)傀(怪異)¶
(周禮大傀烖又見上又灰韻)祪(毁廟之主从示从危示即古神祇之祇字監本从衣誤)佹(重累又戾也左)¶
<pb:KR1j0068_WYG_008-12b>¶
(傳諸侯佹諸又灰韻)垝(毁垣詩作詭凡垣墉圮壞皆曰垝垝猶毁也圮也)䤥(説文臿屬揚雄傳注鷤䳏一名)¶
(買䤥春中鳴則農事興故名買䤥又名布穀蓋聞其聲則思買䤥臿以布種也舊注函屬字誤也廣韻戾鋸齒一曰瑩鐵玉篇)¶
(魚鬼切云以捩鋸齒也)庪(爾雅祭山之名又庪閣所以藏食物又音椅亦作庋禮記檀弓始死之奠其餘閣也與注)¶
(不容改新閣庋藏食物釋文庋字又作庪有上去兩音唐書牛仙客傳前後錫與緘𢇮不敢用又隊韻)癸(十幹名漢)¶
(志陳楑於癸爾雅歳在癸曰昭陽月在癸曰極癸者歸也於時為冬方在北五行屬水五運屬火)湀(水流)軌¶
(車軌詩匏有苦葉注由輈以上為軌又跡也法也則也姦軌也循也史漢星辰軌道賈誼傳諸侯軌道注軌謂遵法制也又賈)¶
(山至言軌事之大者也師古曰軌謂法度也左傳講事以度軌量謂之軌)簋(盛黍稷器内圎外方受斗二升考工記旊)¶
<pb:KR1j0068_WYG_008-13a>¶
(人為簋實一觳崇尺厚半寸)氿(水厓枯土又仄出泉)晷(日景又規也)宄(在外為姦在内為宄漢書)¶
(作姦軌)厬(泉側出亦作詩作氿)𣷾　匭(匣也)鬼(輿鬼宿名又人死曰鬼鬼者歸也䰟)¶
(氣歸于天體魄復于地輿鬼星中與胃星下大陵星中之星皆為積尸氣即䰟氣之所歸也)巋(山小而衆又見灰韻)¶
(隊韻)蘬(馬蓼似蓼而大又見上見灰韻)○跪(渠委切拜跪聲類云跽也又足也荀子蟹六跪而二敖韓子以)¶
(刖足為刖跪)揆(度也)¶
¶
八軫¶
¶
軫(止忍切車後横木又宿名又動也)診(視也驗也候脈也又震韻)疹(脣瘍)眕(目有所限而止)¶
(又安重貌左傳憾而能眕者鮮矣注不能自安自重)鬒(稠髪亦作黰廣韻作㐱)黰(左傳有仍氏生女黰黒而)¶
(甚美光可以鑑杜預曰美髪為黰又黑貌)賑(富也又舉救也又震韻)振(振之也又與袗同玉藻振絺綌不入)¶
<pb:KR1j0068_WYG_008-13b>¶
(公門又眞震二韻)畛(田間道周禮十夫有溝溝上有畛注十夫二鄰之田溝廣深各四尺畛容大車又致也禮記畛)¶
(於鬼神又眞韻)稹(穜穊也相迫也聚物也郭璞曰今人呼物叢緻者為稹)袗(青服亦作裖說文袨服也又畫)¶
(也孟子被袗衣月令釋文軫輅富作袗有兩音又單也論語袗絺綌又震韻)裖(同上又與縝同相如賦盤石裖崖注)¶
(裖䂦致也謂重宻而累積裖䂦竝之忍切)䂦　胗(脣瘍古疹字風賦中脣為疹)縝(結也絲縷也纑)¶
(也宻也又單也論語作袗又真韻)鎭(安也壓也周禮天府玉鎮又眞震二韻)紾(軍衣又轉也轉繩也捩也)¶
(孟子紾兄之臂而奪之食又銑韻)○蜃(時軫切大蛤説文雉入大水所化又蛇化為蜃似蛟無足亦作𧒏蜄又時)¶
(刃切)𧒏(服䖍曰脤祭社之肉盛以𧒏器故謂之脤通作蜃周禮掌蜃注引春秋歸脤作歸蜃鬯人職凡四方山川用蜃)¶
<pb:KR1j0068_WYG_008-14a>¶
(器謂器以蜃飾因名焉)蜄(史記天官書海旁蜄氣象樓臺莊子以蜄盛溺古人多以蜄為器非特盛祭肉之器也又)¶
(震韻)脤(春秋定公十四年天王使石尚來歸脤杜預曰脤祭社之肉盛以脤器亦作裖)祳　腎(水藏)¶
○忍(爾軫切安於不仁曰忍又忍耐又矯也荀子行忍性情然後能脩又震韻)○哂(矢忍切微笑一云大)¶
(笑亦作矧)矧(况也詞也説文作矤又笑貌禮記笑不至矧注齒本曰矧大笑則見)○牝(婢忍切母畜)臏¶
(刖刑去膝蓋骨)○盡(慈忍切空也竭也終也又見下又震韻)賮(會禮之財又送行財幣亦作贐又震韻)¶
贐(又震韻)贐(又震韻)○引(以忍切導也延也長也乆也漢志十丈為引引者信也用竹為之李)¶
(竒曰引長十丈高一分廣六分唯竹篾柔而堅為宜耳又羊晉切禮記云弔於葬者執引)蚓(蚯蚓黄帝時有大蚓亦作)¶
(螾又羊晉切)螾(又真韻又羊晉切)靷(引軸一云駕車靶在胷曰靷又羊晉切)鈏(爾雅錫謂之鈏)¶
(又羊晉切)濥(水行地中又羊晉切)戭(長鎗又人名又銑韻又羊晉切)縯(長也又見銑韻)尹(治也)¶
<pb:KR1j0068_WYG_008-14b>¶
(正也又姓又伊尹人名湯使正天下應劭曰天子之相稱師尹薛瓉曰諸侯之卿唯楚稱令尹其餘國稱相楚邑大夫止稱尹)¶
(如沈尹戍芈尹無宇之類是也今俗呼縣令曰令尹失其義矣)○嶙(良忍切隱嶙山峻貌又眞韻)轔(轔轔)¶
(衆車聲又眞震二韻)燐(鬼火曰燐説文作㷠又真震韻)㷠(今作粦)璘(玉文又真韻内)○盡¶
(即忍切皆也左傳周禮盡在魯又盡之也晉獻公曰必盡敵又縱令也禮記虚坐盡後食坐盡前俗作儘)○辴(丑忍)¶
(切笑貌又大笑貌又齒善又宜稱人三切)疢(美嗜為病又震韻)○紖(直忍切牛系亦作禮迎牲君執紖)¶
(又以忍切周禮釋文又羊晉切)眹(目童子又幾㣲萌兆謂之眹又葉韻)　○泯(弭盡切水貌又没也滅也盡也)¶
(泯泯猶芒芒也又真霰二韻)䐇(口脣又脗合無際貌莊子亦作緡又見下作脗誤)　吻(考工記鋭喙決吻有)¶
<pb:KR1j0068_WYG_008-15a>¶
(兩音又見下)黽(勉也亦作僶又黽池縣名在河南亦阼澠又黽池在陜縣東王莽傳希黽之險又梗銑二韻)澠¶
(又庚銑二韻)僶(陸機文賦在有無而僶俛)愍(痛愍又恤也憐也春秋閔公史漢作愍或作緡湣同)閔¶
(同上又憂也傷也病也又姓)緡(與䐇同又真韻)湣(史記齊湣王或作㬆)憫(憫黙亦憂也恤也)¶
敃(彊也書作暋昬)暋(書暋不畏死又見真韻)昬(同上書不昬作勞又眞韻)敏(恭也疾也達也)¶
(聰也㨗也五音商謂之敏詩履帝武敏歆毛傳疾也鄭箋拇也足大指謂之敏)潣(水流貌亦作泯杜甫詩江流泯泯清)¶
簢(中空類竹爾雅簢筡中)○緊(居忍切紉急)謹(毖也專也重也堇上从廿从龷誤)堇¶
(草名又木名月令木堇榮一名日及一名舜華又震韻从龷誤)巹(謹身有所承也从承从已从巴誤)卺(以瓢)¶
(為酒器㛰禮用之从丞从卩卩音節俗作)槿(木槿爾雅櫬椴亦作堇)○窘(巨隕切迫也亦作僒)¶
僒(賈誼鵬賦僒若囚拘蘇林注謂人肩傴僒李善注文選曰僒囚拘之貌五臣注僒困也愚者繫縛俗累困如囚人拘)¶
<pb:KR1j0068_WYG_008-15b>¶
(束其字竝不从人唯孫強新加字玉篇及開元文字有作僒字竝音窘)囷(圓廩又眞韻)菌(地蕈)箘¶
(美竹韋昭云一名聆風又眞韻)蜠(貝屬又眞韻)稛(苦隕切滿也國語稛載而歸从倉囷之囷與韻内)¶
(字不同彼从窮困之困)麇(束縛亦阼麕左傳哀元年羅無勇麇之又左傳求諸侯而麇至又見眞韻)麕(又見)¶
(眞韻)○準(之允切平也均也度也則也擬也倣也漢志繩直生準其在五則為揆平取正之器又樂器所以協律又)¶
(賄屑二韻漢高祖隆準文穎音準的之準服䖍音拙許負曰鼻頭曰準)准(字杯與準同莊子平中准)埻(射的)¶
(周禮或作準又震韻)純(衣又支眞震韻又見下)淳(周禮内宰出其度量淳制注淳制故書為敦杜子春讀敦)¶
(為純音準純謂幅廣也制謂匹長也鄭康成曰純制天子巡守禮所云制幣丈八尺純四𦐖又眞韻)敦(同上又見灰眞)¶
<pb:KR1j0068_WYG_008-16a>¶
(寒蕭隊震效韻見上)○蠢(尺允切蟲動又不愻也惷也出也作也亦作春左傳蠢蠢注擾動也)春(周禮梓人)¶
(春以功又眞韻)䮞(駮馬)踳(雜也乖舛也亦作䮞)○盾(乳允切兵器干櫓之屬所以蔽目扞身亦作楯)¶
(又見下)楯(同上又欄楯又眞韻)蝡(淮南子蠉飛蝡動亦作蠕又見銑韻)蠕(又先銑二韻)揗¶
(摩也又震眞韻)○筍(聳允切竹萌亦作箰俗作笋書敷重筍席注筍蒻竹馬云箁箬也徐云篔竹又竹輿又震韻)¶
箰(莊子羊奚比乎不箰不箰乆竹也言不能復生箰也)簨(架鼓鐘磬者横曰簨縱曰虡釋名簨峻也上高峻也)¶
(考工記作荀亦作栒)栒　𥯗(从筍从音基簨虡字皆从舊从大誤)隼(鷙鳥祝鳩也顔)¶
(師古曰即今所謂鶻者也)○隕(羽敏切落也亦作霣殞磒又先韻)殞(殁也)愪(憂也)霣(齊人)¶
(謂雷為霣)磒(列子王若磒虛焉)縜(持綱繩又眞韻)抎(聲也揚子鐘鼓不抎)允(信也肯也又中)¶
(允官名亦作盾又音鉛允吾谷名縣名)盾(班固叙傳數遣中盾請問近臣顔師古曰盾讀曰允中盾太子詹事之屬)¶
<pb:KR1j0068_WYG_008-16b>¶
(也)狁(玁狁漢匈奴傳作獫允)鈗(兵器舊注周書一人冕執鈗誤案今尚書一人冕執鋭陸音以税切廣韻)¶
(徒外切矛也與鈗字不同)蜳(莊子螴蜳不安定也又眞韻)○吻(武粉切口脣邊曰吻亦作䐇)䐇¶
(同上又䐇合無際貌)刎(割也禮記不至者刎其人漢書張耳陳餘為刎頸之交又斷也或作歾史記循吏傳自歾禮韻)¶
(續降脗字脗合也)抆(揩拭也漢朱博傳抆拭用之注云摩也又震韻从手从文舊从攵誤)○憤(房吻切懣)¶
(也怒也亦作賁又震韻)賁(怒聲禮記廣賁之音作而民剛毅又與墳同穀梁傳覆酒於地而地賁注賁沸地也又見)¶
(眞删寘震韻)墳(土膏脈起書厥土赤埴墳又眞韻)鼢(地行䑕亦作蚡)○扮(握也)蚡(闕)¶
羵(土中怪羊又眞韻)濆(濆湧又真韻)坋(塵也亦作坌唐書坌集京師又震韻)忿(怒也忿懥)¶
<pb:KR1j0068_WYG_008-17a>¶
魵(别名出東夷)弅(莊子隠弅之丘又眞韻)○粉(府吻切米細又燒鉛汞成粉又設采潤色謂之)¶
(粉澤)分(爾雅律謂之分音粉郭璞曰律管可以分氣又眞震二韻)　蘊(委粉切積也蓄也奥也俗作藴亦作)¶
(蕰緼又軫震二韻通押又真韻經史無明音者亦合通押)惲(謀也議也厚重也)薀(同上俗作蕰左傳薀利生)¶
(孽又水草蘋蘩薀藻之菜又見眞震二韻)縕(同上俗作緼易大傳乾坤其易之縕邪又枲也紼也絮也論語縕袍孔安)¶
(國曰枲著也謂雜用枲麻以著袍禮記縕為袍鄭康成曰縕舊絮也又亂麻蒯通傳束縕請火又眞震二韻)韞(包藏)¶
(也俗作韞論語韞櫝而藏諸陸機文賦石韞玉而山輝)慍(心所慍積而怒俗作愠又震韻二韻許通押)醞¶
(釀也俗作醖又震韻)溫(同上溫藉也俗作温禮記内則柔色以溫之又眞震二韻)苑(屈也積也詩我心苑結禮)¶
(記事大積焉而不苑又銑質二韻)䡝(轒䡝車名亦作轀又先韻)轀(又眞韻)○攟(舉藴切拾也取)¶
(也亦作攈捃又震韻)○隱(於謹切説文蔽也从𨸏㥯聲又安也痛也藏也蔽也匿也廣韻私也又微也度也又憂戚)¶
<pb:KR1j0068_WYG_008-17b>¶
(貌荀子隱隱兮其恐人之不當也古作㥯又震韻)㥯(同上廣韻謹也又眞韻)㶏(水出少室山亦作濦溵又)¶
(真韻)濦(又眞韻)溵(又眞韻)𨏈(車聲亦作𨍪)𨍪　磤(雷聲亦作殷又眞韻)¶
殷(詩殷其雷又殷殷盛貎漢郊祀歌靈殷殷爛揚光詩憂心殷殷然音隱又音於斤切又眞刪先震韻)慇(憂也)¶
(詩憂心慇慇音平上二聲又眞韻)檼(屋脊棟)㒚(依人也又震韻)檃(檃栝見説文揉曲者曰檃正方)¶
(者曰栝亦作隱俗作櫽)○䘆(許謹切蚯蚓吴楚謂之寒䘆)○齔(初謹切毁齒又震韻从齒从匕匕音)¶
(化)○近(巨謹切不逺也指逺近定體又震韻凡逺近之近上聲附近之近去聲)○听(語謹切听然笑)¶
(貌相如賦听然而笑又見眞韻内)○混(湖本切水雜流一曰混沌隂陽未分亦作渾玉篇大也又混濁又二切見)¶
<pb:KR1j0068_WYG_008-18a>¶
(下注)棍(㮣也揚雄解難形之美者不可棍於世俗之目)渾(荀子財貨渾渾如泉源莊子渾沌又渾天圎貌渾然)¶
(無圭角也又眞韻)緷(大束亦作櫜又見下及眞韻)焜(焜煌光也亦作煇煌)煇(相如封禪頌煥炳煇)¶
(煌又灰震霰三韻)顐(諧劇元結時議諧臣鄆官怡愉天顔玉篇作諢又震韻)○梱(苦本切門橛亦作閫)¶
(又震韻)閫(又震韻)壼(宮中道又居也廣韻爾雅宫中衖謂之壼郭璞曰衖閤門道也又卞壼人名)稇¶
(絭束又成熟又捲衣从困與本韻内稛字不同)悃(悃愊實情楚辭悃悃款款王逸注曰志純一也亦猶實也)捆¶
(織也孟子捆屨注捆猶叩椓也織屨欲使堅故叩之也又取也抒也纂組也)齫(齫齦齒起貌荀子齫然而齒墜矣)¶
○袞(古本切說文袞龍衣也从衣公聲袞阿曲也謂繡龍蟠曲也龍章法服也俗作衮)卷(禮記三公一命)¶
(卷天子卷冕又先銑霰三韻)裷(荀子天子袾裷衣冕)緄(帶也詩竹閉緄縢注緄繩也玉篇織成章也又緄夷)¶
(西戎亦作昆混又眞韻)昆(漢匈奴傳昆夷亦作混緄竝音古本切又眞韻)混(同上又眞韻昆混二字有兩音)¶
<pb:KR1j0068_WYG_008-18b>¶
(無明音者合從通用)蔉(壅苗曰蔉左傳是穮是蔉)䃂(鐘病聲禮禮髙聲䃂)錕(車釭)𩩌(禹父名書)¶
(作鯀楚辭作鮌)鯀(同上又魚名也)鮌(楚辭鮌悻直以亡身又魚名李善文選作)㯻(大束亦作緷)¶
緷(同上又百羽爾雅百羽謂之緷)縳(周禮十羽為審百羽為摶十摶為縳又銑霰二韻)○穩(烏本)¶
(切安也持穀衆也)○本(布袞切根本又治也下也舊也説文木下曰本作夲誤)笨(竹裏)𤲙(蒲器)¶
(盛種亦作畚)畚(左傳宋災陳畚軬杜預曰畚盛土器以草索為之筥屬也方言鍫也江淮南楚之間謂之臿沅湘之)¶
(間謂之畚趙魏之間謂之喿東齊謂之梩)○𣄏(部本切舟蓬)軬(車上蓬又父逺切不可雙押故去之)○¶
懣(母本切煩懣又早震二韻字从䓣从誤)○損(蘇本切卦名減也傷也貶也)○忖(趨本切思)¶
<pb:KR1j0068_WYG_008-19a>¶
(也度也)刌(斷也割也截也短切也又震韻)○撙(祖本切裁抑也廣韻挫趨也禮記恭敬撙節亦作僔繜王)¶
(吉傳馮式撙銜)僔(荀子恭敬而僔廣韻衆也)繜(荀子恭敬而繜)噂(詩噂沓背憎箋噂猶噂噂沓猶沓沓)¶
(噂噂沓沓相對談語背則相憎逐)𠟃(𠟃減見廣韻)䔿(苯䔿草叢生貌魏都賦嘉穎離合以䔿䔿)○¶
鱒(徂本切赤目魚又震韻)墫(舞貌又眞韻)○盾(徒本切趙盾晉卿)沌(混沌)敦¶
(渾敦不開通貌左傳天下之民謂之渾敦注云謂驩兜)純(纒也詩白茅純束又見上)遯(退也隱也又避也逃)¶
(也亦作遁𨔵又震韻)遁(同上又眞震二韻)𨔵(漢匈奴傳賛𨔵逃竄伏又震韻)囤(篅囤盛穀)豚¶
(禮記圈豚行不舉足鄭康成曰圈轉也豚之言若有所循不舉足謂行曳踵也孔子執圭則然此徐趨也圈去阮切又眞韻)¶
腯(禮記㣲子舍其孫腯而立衍有兩音又震質二韻)○很(下懇切很戾廣韻俗作狠)○懇(口很)¶
(切懇惻情實也信也悃也亦作貇頎)頎(禮記頎乎其至也考工記輈欲頎典又支韻)貇(同上劉向傳貇貇數)¶
<pb:KR1j0068_WYG_008-19b>¶
(奸死亡之誅師古曰貇貇欲誠之意)墾(耕田用力也反土也闢也治也發也)齦(齧也又眞韻)○眼¶
(魚懇切考工記輪人望其轂欲其眼也注眼出大貌又產韻)限(界也度也閾也考工記輪人注鄭司農曰眼讀如限)¶
(切之限音魚懇切又産韻)○稟(必敏切供也給也又受命也今俗以白事為稟古無此義俗作禀)○品¶
(丕敏切官品等列也法也衆庶也品級也類也式也)¶
¶
九旱¶
¶
旱(侯罕切亢陽不雨又山也詩旱麓又翰韻)悍(悍急強很又翰韻)○罕(許旱切兔網一曰畢又希)¶
(少也篆文作䍑今作罕亦作䍐)䍐(同上又漢書䍐幵皆氐羗種)暵(曝也乾也亦作熯又寒翰二韻)熯¶
<pb:KR1j0068_WYG_008-20a>¶
(又寒翰銑韻)○侃(空旱切剛直又和樂貌亦作偘又翰韻)偘(同上唐將有高偘又薛延陀偘偘不干虛)¶
(譽又銑韻)衎(喜也和樂也又翰韻)○稈(古旱切禾莖亦作秆)笴(箭笴亦作簳又哿巧二韻)簳¶
(同上)秆(左傳或取一秉秆焉又作稈又翰韻)　緩(胡管切舒遲又縱也)澣(濯垢亦作浣)浣¶
　捖(考工記捖摩之工音侯管切又見轄韻)晥(晥城縣名今舒州懐寜縣馬援傳攻没晥城)䁔¶
(目眥説文大目也又先銑二韻)漶(漫漶不分别貌揚雄傳泰漫漶而不可知又翰韻)睅(大目左傳睅其目杜)¶
(預曰出目亦作睆)睆(同上又明貌詩睆彼牽牛睍睆黄鳥又窮視貌莊子睆然在纆繳之中)莞(小笑貌論)¶
(語夫子莞爾而笑寒韻姑歡切草名)鋎(刀也)輐(圓也刓去圭角也莊子椎拍輐斷亦作魭又翰韻)鯇¶
(同上又魚名又翰韻)○盌(烏管切小盂亦作椀)椀○款(苦管切衷曲也誠也敬也叩也至也留也)¶
(除也重也愛也誌也親也从土俗从匕誤亦作歀)梡(有虞氏俎有足如案又見寒韻木名)窾(空也莊子導大)¶
<pb:KR1j0068_WYG_008-20b>¶
(窾)○管(古緩切樂器又筆彄也主當也鍵也國名又姓亦作筦琯)筦(賈誼引筦子董仲舒傳鐘鼓筦絃東)¶
(方朔傳以筦闚天)琯(同上又玉琯)輨(車轂耑鐵)錧(田器車具又與輨同孟子題辭五經之錧鎋)¶
館(客舍馬援傳作舘又翰韻孟子帝館甥于貳室注舍之於貳室檀弓客至無所館生於我乎館皆無音是上去二聲)¶
(亦可通用凡無明音者宜許通押)舘　盥(以盤水沃洗手曰盥易盥而不薦禮記進盥又見翰韻)痯¶
(病也又翰韻)斡(運也轉也賈誼賦斡流而遷又曰斡棄周鼎而寳康瓠又曷韻)悺(憂也)¶
(亦作悹又翰韻)○滿(莫旱切盈也充也足也又姓从水从䓣从㒼誤)懣(煩寃又震韻从䓣誤)○伴¶
(蒲滿切侣也依也陪也亦作並又翰韻)並(漢昭帝紀同並二十四邑古作竝又梗漾敬韻)○算(損管切物)¶
<pb:KR1j0068_WYG_008-21a>¶
(數也計也亦作筭撰又翰韻)撰(周禮夏官羣吏撰車徒注撰讀曰算謂數擇之也又産銑霰内三韻)○纂¶
(作管切似組而赤黒色)纘(繼也綜集也亦作纂左傳纂乃祖考)酇(百家又五鄉為酇周禮四里為酇五酇為)¶
(鄙又酇列亦作欑寒韻徂官切聚也百家也又見歌諫二韻)欑(左傳昭元年注禜祭為營欑又寒韻)䂎(鋋也)¶
鐏(矛㦸柄底鋭者曰鐏曲禮進戈者前其鐏又震韻)○短(都管切促也不長也)𣃔(截也翦也又徒)¶
(管切絶也翰韻都玩切决也徒玩切絶也篆作𣃔今作斷截之使斷則都管切斷金斷機斷鞅之類是也自然判絶則徒管徒)¶
(玩二切)○疃(土緩切禽獸所踐處亦作畽)畽(詩町畽鹿埸毛傳曰鹿迹也)○斷(徒管切絶)¶
(也)○卵(魯管切羽蟲所生篆作从臼从八今作卵俗作)○煖(乃管切温也火氣又日氣亦作暖煗)¶
(又先韻)煗(班固賔戯孔席不煗)愞(弱也怯也漢武帝天漢三年匈奴入鴈門太守坐畏愞棄市如淳音如掾)¶
(切師古音乃管切又銑翰霰箇四韻)偄(同上)儒(同上又魚霰韻)渜(湯也)¶
<pb:KR1j0068_WYG_008-21b>¶
¶
十產¶
¶
產(楚簡切生也產業也大籥也左傳屈產之乗杜預曰屈地生良馬趙岐以屈産為地名誤本作產从產者皆然)簅¶
(大籥似笛三孔而短爾雅作產)㹌(畜㹌畜牲也亦作產)嵼(𡾰嵼山貌)滻(水名在京兆)剗(削平)¶
(也亦作剷又諫韻)剷(杜牧原十六衛府兵内剷又諫韻)丳(炙肉丳韓愈詩如以肉貫丳)鏟(平木)¶
(之器又與剗同海賦鏟臨崖之阜陸杜甫詩意欲鏟疊障又損削也唐史埋光鏟彩陳子昂傳鏟山輦石又諫韻)○潸¶
(數版切淚下又刪諫二韻从兩朩朩匹刀切从林誤)○撰(雛產切造也則也易以體天地之撰又撰述亦作籑篹譔)¶
(又整辦也又銑旱霰二韻)○籑(漢司馬遷父子繼籑其職又具食也亦作饌𦠆又霰韻)篹(漢書班固探篹)¶
<pb:KR1j0068_WYG_008-22a>¶
(前記又具食元后傳篹食堂名長夀宫又霰韻)譔(同上又先銑霰三韻)饌(饔具通作䉵篹又銑霰二韻)¶
𦠆(同上見儀禮又霰韻)○赧(乃版切亦作𧹞从赤从卩从又俗作赧)𧹞(小爾雅面赤愧方言秦晉)¶
(之間凡愧而見上曰赧)戁(恭也悚懼也)○限(下簡切度也齊量也界也阻也閾也検也又軫韻)僩¶
(武貌又寛大貌詩瑟兮僩兮韓詩武貌説文武猛又立日簡)𢢀(寛大貌通作僩又不安貌漢文帝紀𢢀然念外人之有非)¶
(又勁忿貌唐王叔文傳𢢀然以為天下無人又刪韻)撊(勁忿貌春秋傳𢵧然授兵)○綰(烏版切繫也又諌韻)¶
攌(史記賈誼賦攌如囚拘)○版(補綰切判也爾雅版版僻也亦作板)板(詩大雅板篇上帝板板音)¶
(版注板板反也反謂反側不正也又木片又與鈑同莊子金板六𡸅)鈑(鉼金曰鈑)蝂(蝂蝜蟲)昄(大也)¶
(又蒲版切)反(順習貌詩威儀反反又刪諫二韻)○返(甫版切還也通作反)反(反覆又見删諫二韻)¶
阪(爾雅陂者曰阪亦作坂)䡊(車耳反出應劭以車轓為䡊以簟為之或用革所以為藩屏翳塵泥也从車)¶
<pb:KR1j0068_WYG_008-22b>¶
飯(同上切飤也餐也又諫韻凡餐食之飯與飤之之飯皆上聲禮記飯黍文王一飯再飯范睢傳鮑宣傳一飯外戚傳)¶
(強飯莊子飯牛喪禮飯含之類是也炊黍之飯去聲母摶飯祭先飯之類是也)笲(竹器盛棗脩者又刪霰二韻)○¶
晚(武綰切暮也)輓(引車亦作挽又諫韻)挽(又諫韻)娩(婉娩媚也順也又銑震二韻)○¶
醆(阻限切盎齊酒濁而微清禮有醴醆)琖(爵屬亦作𧣴盞又銑韻)盞　棧(小橋爾雅鐘小)¶
(者謂之棧又見下又銑諫二韻)䎒(暴也揚子鷹隼䎒䎒)○棧(徂限切兵車又竹木之車周禮士乗棧車又閣)¶
(木為路)轏(兵車亦阼輚通作棧)僝(見也書方鳩僝功説文具也又霰韻)虥(虎竊毛曰虥貓又刪諌二)¶
(韻)○簡(古限切牒也畢也策也要也大也略也求也選也忽慢也分别也又手版古制長二尺四寸短者半之蔡)¶
<pb:KR1j0068_WYG_008-23a>¶
(邕曰漢制長二天知者半之蓋斝執一朴謂之簡澧託云耕浦記旻也連編詣簡乃名為裒本丈作册象編簡之形杜預曰大)¶
(事書之於窠旻也又諱也左傅成八年猶之朱逺是用大簡)柬(分别選之亦作揀荀子安燕而血氣不惰柬理也注)¶
(柬與簡同擇也从束从八)暕(陰旦日明从東誤)襉(軍衣又殺縫又諫韻)○眼(五限切目也又軫韻)¶
○瓚(在簡切走瓚酌鬰鬯之器周禮裸圭有瓚鄭庫成禮記注瓚形如轄容五升以夫圭為柄又諫韻)儧¶
(清産切聚也)亶(多簡切誠也信也寫也天也多也亦作寕懌丈見下)單(詩俾爾軍厚又州堯霞耗韻)¶
僤(篤也詩逄天障怒又鐃諫二絹)癉(病屯書彰善摩惡亦作澶乂寄埭筒三韻)狚(廣韻獦狚獸莊子猿)¶
(猵狚以為雌司馬氏窪氏皆口猵狚一名獦牂似猿而狗頭一曰似狼而赤即獦狚非候也俗本作狚陸音七餘切皆誤又諫)¶
(轄二韻)憚(勞也詩哀我憚人乂見下又寄箇諫轄韻)○坦(徃但切平夷也安也明也亦作擅障)儃¶
<pb:KR1j0068_WYG_008-23b>¶
(莊子儃儃然不趨餘音見下)憚(荀子是憚憚非變也注古憚與坦同)○但(徒亶切徒也凡也任也語辭亦)¶
(作儃亶又偏脱衣袖亦阼袒又見諫韻)儃(同上又儃儃舒閒貌又删先諫霰韻)亶(揚雄傳亶費精神於此又)¶
(與袒同荀子霞亶省也)袒(脱衣之袖詩袒裼暴虎亦作襢但乂見諫韻)襢(又銑諌霰三韻)誕(放也)¶
(詞妄也欺也大也信也又荀子易言曰誕亦作訑又諫韻)訑(放也與誕同莊子天知予僻陋慢弛乂支歌諫三韻)觛¶
(小觶)潬(水中沙陼又銑諫二韻)蜑(南夷海種)○嬾(魯簡切惰也亦作嬾懶旁从負从頁誤)孏¶
(見後漢王丹傅唐書李程性孏)懶(杜甫詩失學從兒懶)灡(潘灡米汁亦作濶又删諫二韻)瀾(又删諫韻)¶
讕(誣諱漢書抵讕置辭谷永傳滿讕誣天注欺罔也又二韻)○散(薛簡切疏離而不聚又冗散閒散莊子以)¶
(不才木為散木郭璞曰不在可用之數故曰散木楊倞曰不自檢束為散又音去聲又删諫二韻)饊(熬稻又諫韻)¶
<pb:KR1j0068_WYG_008-24a>¶
繖(蓋也亦作傘又諫韻)傘(韓愈詩赫赫炎官張火傘又諫韻)○汕(所簡切魚浮水上又諫韻)○¶
矕(母板切視貌)眅(普板切白眼也)¶
¶
十一銑¶
¶
銑(蘇典切金之澤者又小鑿又鐘兩角謂之銑亦作鍌)跣(徒足履地禮喪則徒跣祭則不跣主恭也燕有跣主)¶
(歡也)毨(書鳥獸毛毨孔安國曰毨理也毛更生整理也説文毨選也毛盛可選取為器用也)洒(肅貎禮一爵而)¶
(色洒如又滌也莊子去皮洒心亦作洗又見薺賄解馬泰五韻)洗(書自洗腆致用酒又姑洗律名洗馬官名亦作先又)¶
(薺韻)先(前漢志太子太傅少傅屬官有先馬張晏曰先馬員十六人秩比謁者如淳曰前驅也國語曰句踐親為夫差)¶
(先馬或作洗後漢職如謁者太子出則當直者前驅導威儀也又先霰二韻)獮(秋田敎治兵曰獮杜預曰獮殺也以)¶
(殺為名順秋氣也篆作今作獮)省(同上禮記玉藻君黼裘以誓省鄭康成曰省讀為獮又梗韻)鮮(希也)¶
<pb:KR1j0068_WYG_008-24b>¶
(少也善也又小山别大山亦作鱻尟尠又先霰二韻)鱻(班固賦鱻生民之晦在又先韻)尟(説文是少也尟俱存)¶
(也)廯(囷倉又先韻)䉳(竹名又䉳今人戸版籍也音遣又見先韻)蘚(苔蘚垣衣)癬(乾瘍)¶
燹(野炬字林云逆燒字綂云野火又寘韻)○扁(𥙷典切石貌詩有扁斯石又婢典切姓又見先韻)褊¶
(衣小又敝又褊小陿陋又褊急詩維是褊心)惼(爾雅急也莊子惼心之人不怒)諞(巧言又先韻)匾¶
(不圎也)○辮(婢免切交也繆也亦作編)編(漢終軍傳解編髪又先韻)艑(艑艖舟名唐劉崇龜傳乗)¶
(艑亡去又見先韻)扁(人姓荀子扁善之度又先韻又見上)辯(孟子萬鐘則不辯禮義而受之又言辯别白左)¶
(傳僖四年君必辯焉)辨(判也别也亦作辯扁又牀䏶足笫之間易剝牀以辨又見琰霰二韻)○免(美辯切事)¶
<pb:KR1j0068_WYG_008-25a>¶
(不相及又罷也止也黜也脱也去也又震韻)緬(逺也綢繆反覆也微絲也亦作𥾝)勔(勉也方言周鄭之間)¶
(相勸勉為勔)沔(水名又與湎同漢禮樂志湛沔自若)湎(溺也沈湎飲酒齊其色韓詩飲酒閉門不出容曰湎)¶
黽(殽黽在陜縣東亦作澠又軫梗二韻)澠(又軫梗二韻)𣧟(不明也眩也莊子以黄金注者𣧟)丏¶
(不見也象壅蔽形又泰曷二韻)眄(邪視又霰韻)勉(懋也勤也亦作免谷永傳閔勉遁樂亦作俛)俛¶
(陸機文賦有無僶俛又俯也又語韻)冕(冠有旋冕之言俛也後仰前俯主於恭也亦作絻从曰曰與冐同从日誤)絻¶
(荀子郊芝麻絻也又震韻)端(禮記士玄端諸侯玄端以祭天子玄端而朝日於東門之外皆作冕)娩(婉娩媚也)¶
(順也産子也亦作免俛又産震二韻)㝃(產子又震韻)葂(闕人名莊子有蔣閭葂亦作莬)○典(多殄)¶
(切主也經也常也法也从冊从丌今作典)○腆(他典切厚也多也至也善也)琠(玉名)靦(面見一曰)¶
(慙也又面目貌詩有靦面目亦作㥏)㥏(方言慙也荆揚青除之間曰㥏若梁益秦晉之間言心内慙矣)蚕(爾雅)¶
<pb:KR1j0068_WYG_008-25b>¶
(螼蚓蜸蚕郭云即蜿蟺也江東呼為寒蚓俗用為蠶字非)淟(涊淟垢濁又汨没也唐書贊淟汨於隋光明於唐)○¶
殄(徒典切絶也盡也滅也)紾(捩也孟子紾兄之臂有雨音又軫韻)蜓(蝘蜓又庚韻)娗(列子)¶
(眡娗諈諉張湛曰眡娗不開通貌方言眡娗欺慢之語也郭璞日以言相嗤弄也又庚梗二韻)沴(隂陽氣亂曰沴又霽)¶
(韻)典(堅潤貌考工記輈欲頎典)瘨(病也詩瘨我飢饉又先韻)塡(苦也詩哀我塡寡又眞震先霰四韻)¶
○撚(乃殄切蹂也執也以指搣物也)涊(淟涊枚乗七發涊然汗出注汗貌)○顯(呼典切明也著)¶
(也光也覿也又霰韻)憲(興盛貌中庸引詩憲憲令徳音顯又如字又霰韻)幰(許偃日車上張繒曰幰)韅¶
(牛駕見在背曰韅又霰韻)○繭(吉典切蠶衣又綿衣禮記纊為繭又繭繭聲色微貌禮記色容繭繭亦作蠒)襺¶
<pb:KR1j0068_WYG_008-26a>¶
(纊著衣春秋傳重繭衣裘亦作繭)豣(麕絶有力曰豣又先霰二韻)趼(胝也通作蠒謂足胝起如蠒)○¶
峴(胡典切山在襄陽又峻嶺)俔(譬也詩俔天之妹又霰韻)晛(日氣詩見晛曰消又日出好貌又霰韻从)¶
(目誤)睍(明貌詩睍睆黄鳥又視貌)○犬(苦泫切狗有懸蹄者亦通稱)綣(繾綣下分離貌左傳繾綣)¶
(從公又霰韻)虇(葦初生者蘆筍是也雚上从𦫳从艹誤)○畎(古泫切田中溝亦作甽又小谷書岱畎羽)¶
(畎)甽(漢志后稷始甽田以二耜為耦廣尺深尺曰甽亦作畎𤰝𤰕)𤰝(漢志一畮三𤰝)𤰕(周禮染人)¶
(注羽𤰕夏狄)狷(狷者有所不為又霰韻俗作狷)羂(羂罟亦作罥又霰韻俗作羂)罥(又霰韻古作罥)¶
(俗作罥)詃(詐也又誘也又胡㳙切)○泫(胡犬切説文泫湝流水廣韻露光又泫然流涕貌又音涓)鉉¶
(鼎耳又舉鼎扃)琄(玉貌詩鞙鞙佩璲不以其長釋文字亦作琄刺無才徳而尸位佩玉也俗作㻆)鞙(大車縳軛)¶
(靻又䪎鞙刀削又與琄同俗作鞙)蜎(揚雄賦婣蜎蠖濩之中張晏曰刻鏤之形師古曰言屋中之深廣也婣音一兗)¶
<pb:KR1j0068_WYG_008-26b>¶
(切蜎音下兗切與胡犬切同俗作从肙者皆然又先韻)○淺(七演切不深荀子少聞曰淺)鯫(鯫生小人)¶
(之尤有二韻)○翦(子踐切羽生也一曰齊斷也又殺也字亦作剪劗鬋踐揃棧又淺黒色亦作前爾雅翦齊也郭)¶
(璞曰南方人呼剪刀為劑刀劑遵為切禮記不翦其類鄭康成曰翦割截也周禮有翦氏掌除蟲魚蠧書劉向列子序作棧俗)¶
(作翦)剪(杜甫詩焉得并州快剪刀剪取吳松半江水)劗(嚴助傳劗髪文身之民張揖曰劗古翦字)鬋¶
(韋孟詩鬋茅又鬋鬢也禮記不蚤鬋又先霰二韻)踐(周禮甸師注不踐其類音剪又見下)揃(史記蒙恬傳周)¶
(公自揃其爪沈於河又搣也)棧(又產諌二韻)煎(煎鞏羗屬趙充國傳先零豪封煎又先霰二韻)前¶
(周禮木路前樊鵠纓注前讀為緇翦之翦淺黑也又先韻)錢(田器詩庤乃錢鎛又先韻)戩(福祥又霰韻)譾¶
<pb:KR1j0068_WYG_008-27a>¶
(淺也李斯傳能薄材譾)帴(狹也考工記以博為帴)○踐(慈演切踏也)俴(淺也詩小戎俴收)¶
餞(送行之燕又霰韻)諓(善言又巧言漢樊凖疏習諓諓之辭又先霰二韻)○選(須兗切擇也亦)¶
(作撰又數也左傳昭元年弗去懼選又曰選貨貝名亦作撰饌又霰韻)撰(周禮夏官羣吏撰車徒陸音選又產旱霰)¶
(三韻)饌(史記平凖書曰撰直三十蘇林曰撰音選擇之選劉氏音息戀切尚書大傳云夏后氏不殺不刑死罪罰二千)¶
(饌馬融云饌六兩漢書作撰二字音同漢書食貨志白撰直三千無音當依史記注於銑霰二韻通押又產韻)𦌔(網也)¶
(以繯獸足又霰韻)○雋(徂兗切肥肉又鳥肥又姓漢有雋不疑又縣名)臇(𦞦也曹子建七啓臇)吮¶
(窋也史記吳起為卒吮疽)○闡(齒善切闢也開也顯也大也明也)燀(説文炊也左傳燀之以薪又然也又)¶
(先韻)幝(敝貌詩檀車幝幝又刪韻)嘽(緩聲寛綽貌禮記其聲嘽以緩又删先二韻)繟(寛綽又帶緩又)¶
(霰韻)蕆(解也備也左傳寡君願以蕆事又曰以蕆陳事杜預曰勑也又去貨)○善(上演切良也大也佳也吉)¶
<pb:KR1j0068_WYG_008-27b>¶
(也从羊从言今作善俗作善或作亦作又與膳同莊子具太牢以為善又霰韻凡善惡之善則上聲見善而善之則去聲)¶
(孟子王如善之是也又郭公善善而不能去詩善善之功上字竝去聲他倣此)譱(又霰韻)膳(具食又美物俗)¶
(作膳或作善亦作饍又霰韻)饍(俗作饍饍又霰韻)墠(除也禮記去壇為墠又霰韻)壇(詩東門之)¶
(墠字亦作壇左傳壇帷復命於介又刪諫霰三韻)鱓(魚名亦作鱣又歌韻)鱣(顏之推曰楊震鳥銜三鱣當作)¶
(鱓音善案荀子魚鼈鰌鱣孕别之時音與鱓同不煩改字又先韻)蟺(䖤蟺蚯蚓也荀子虵蟺之宂)鄯(鄯善)¶
(西域國名俗作鄯又見霰韻)蟬(蜿蟬舞盤曲貌又先韻)單(姓又單父縣名俗書姓作單以别之非也又刪)¶
(先產霰四韻)僤(婉僤行動貌相如賦象輿婉僤於西清又刪產二韻)潬(相如賦宛潬膠盭郭璞曰憤薄相摎)¶
<pb:KR1j0068_WYG_008-28a>¶
(也又產諫二韻)熯(乾也又炙也又寒旱翰韻从誤)○舛(尺兗切差舛錯也駁也相背也亦作僢)僢¶
(淮南子分流僢馳)喘(疾息又微言亦作端古作)端(荀子勸學篇端而言注端讀為喘臣道篇作喘又見)¶
(上又寒韻)荈(晩取𣘻)𧍒(蟲動莊子作喘)○剸(止兗切截也斷也又寒先霰三韻)膞(切肉)¶
(又見下)鱄(廣韻魚名美也出洞庭湖後漢馬嚴子名鱄勸學省中又先韻)轉(輾轉反側也廣韻動也運也又)¶
(旋也自運也軫轉無窮又霰韻)○輭(乳兗切柔也亦作需廣韻俗作軟从犬誤)需(考工記弓人薄其帤則需)¶
(需謂不充滿也輈人馬不契需又魚翰二韻)𠟺(鮑人腛脂之則需注故書作𠟺)碝(石次玉一曰珉也亦作瑌)¶
(瓀礝又先韻从犬誤)瓀(禮記士佩瓀玫又先韻)礝(相如賦礝石武夫注礝石白者如冰半赤色)壖¶
(城下田又岸邉地亦作𤲬堧史記河渠書故盡河壖韋昭音而縁切謂縁河邉地索隱曰又音人兗切又先霰箇三韻)愞¶
(選愞劣弱亦作懦偄蠕濡耎又旱翰霰箇四韻从犬誤)懦(又見魚翰箇韻)濡(莊子以濡弱謙下為表又魚韻)¶
<pb:KR1j0068_WYG_008-28b>¶
耎(同上又喘耎蟲動貌説文稍前大也从犬誤又翰韻)蝡(蝡蝡動貌亦作蠕蠕又軫韻从犬誤)蠕(荀子)¶
(勸學篇蠕而動又與懦同史記律書選蠕觀望又先軫韻)臑(荀子臣道篇臑而動又魚先爻效四韻)膞(鄭氏)¶
(易腓膞腸也)𥧐(柔皮革考工記注蒼頡篇有鞄䆓亦作𦳾耎)○撰(雛免切整辨也禮記撰杖屨又具也)¶
(造也為也論語異乎三子者之撰又數也則也易以體天地之撰又述也亦作譔)譔(同上又專敬又先產霰三韻)¶
僎(具也數也整也又眞霰二韻)○展(之輦切誠也舒也信也開也方言荆吴淮汭之間謂信曰展又展衣)¶
(亦作又霰韻)𧝑(丹縠衣周禮作展又霰韻)襢(同上又産諫霰三韻)輾(臥不周曰輾又見下)樿¶
(木名禮記櫛用樿又樿杓又霰韻)皽(皮寛大膜也)琖(杯也又產韻)○輦(力展切人歩挽車漢)¶
<pb:KR1j0068_WYG_008-29a>¶
(書注駕人以行曰輦又般運也从㚘从車从音伴竝行也)璉(瑚璉宗廟器)摙(般運也南史何逺為武昌太守)¶
(以錢買井水不受錢者摙水還之通作輦)連(蹇難易往蹇來連又傲慢不前貌荀子其容簡連又先諫二韻)○衍¶
(以淺切廣也一曰水溢又豐也延袤也寛也盛也饒也盈也延也又蕃衍曼衍易大衍史記封禪書注山阪曰衍又三輔謂山)¶
(陵間為衍周禮注下平曰衍又霰韻)綖(冠上覆前後垂也又先韻)蜒(蜿蜒龍貌又先韻)羨(璧羨以起)¶
(度又溢也又見支霰二韻)演(水長流貌又廣也又音踐宋城門名見莊子)戭(長槍又人名古有檮戭左傳音)¶
(上聲漢書韋昭注作去聲又軫韻)縯(長也又霰韻)沇(水出王屋山亦作渷又流行貌漢郊祀歌沇沇四塞)¶
渷(同上説文亦作㕣兗兗皆从㕣俗書作公與公厶之厶不同)兗(州名俗作兖)○輾(尼展切轢)¶
(也亦作碾又霰韻)蹍(莊子蹍市人之足)跈(踐也又止也莊子更而不止則跈)趁(踐也亦作蹍)¶
齞(語露齒登徒子好色賦齞唇歴齒)○巘(語蹇切山形似甑又山峯也)甗(甑也又與巘同又見)¶
<pb:KR1j0068_WYG_008-29b>¶
(先霰二韻俗作甗凡从鬲者俗皆作)瓛(玉甑又與瓛同)讞(議獄又霰屑二韻元祐新制許三韻通押)○¶
篆(柱兗切文盤曲貌古書謂之篆又與瑑同周禮巾車孤乘夏篆鄭司農曰夏赤也篆讀為圭瑑之瑑夏篆轂有約也)¶
(鄭康成曰夏篆五采畫轂約也俗作篆)瑑(雕刻圭璧上起兆瑑謂有圻鄂也漢書良玉不瑑資質潤美不待刻瑑又)¶
(霰韻俗作)腞(同上莊子得死於腞楯之上音義云腞楯雕俎也俗作)縳(白鮮色又卷也爾雅十羽謂之)¶
(縳左傳縳一如瑱亦作摶又軫霰二韻)摶(周禮百羽為摶又寒韻)○臠(盧轉切説文臞也一曰塊切肉)¶
(又寒韻)脟(相如賦脟割輪焠師古曰脟與臠同)孌(婉孌美好貌説文慕也又霰韻)○遣(驅演切祛)¶
(也逐也發也送也縱也又霰韻)○蹇(九輦切音與寋同跛也从足寒省聲廣韻屯難也又周易卦名又姓蹇叔義與)¶
<pb:KR1j0068_WYG_008-30a>¶
(寋同)楗(與蹇同考工記左不楗又霰韻)寋(爾雅徒鼓磬謂之寋)建(韜也亦作鞬樂記曰建櫜唐元稹)¶
(文皇鞬櫜干戈又先霰韻)𧮈(難也止言也吃也亦作謇)謇(同上又謇諤忠也直言貌晉王豹傳王臣謇蹇)¶
搴(拔取也亦作攓𢷘又先韻)○鍵(巨展切陵楚謂戸鑰牡日鞬又先謂)楗(限門木)件(名件)¶
(説文分也从牛牛大故可分也)揵(闗也閉也莊子内揵外揵漢武帝塞瓠子河下淇園之竹以為揵如淳曰植竹塞水)¶
(决之口稍稍布揷按植之水梢弱𥙷令宻謂之揵以草塞其衷以土塡之有石以石為之又音蹇)健(廣韻難也舉也)¶
(司馬遷傳大道之要去健羡如淳曰知雄守雌是去健也不見可欲使心不亂是去羡也又其偃切又霰韻)腱(火筋禮記)¶
(内則注餌筋腱也又腱筋頭也又先韻)鞬(轄之也崔寔政論方將拑勒鞬輈以救之又先韻)建(周上)○¶
圈(巨卷切畜閇漢有虎圈又見先霰二韻又去阮切圈豚行不舉足不可倒押)蜎(蟲名又橈也考工記廬人)¶
(欲無蜎又見上)○卷(古轉切曲卷又絭卷之也亦作捲又見先霰軫韻)捲(又先霰二韻)菤(菤耳)¶
<pb:KR1j0068_WYG_008-30b>¶
(詩作卷)韏(爾雅革中辨謂之韏車上所用皮也又霰韻)○阮(五逺切姓也又先韻)沅(水名又羌)¶
(韻)遠(遼也遥也指逺定體又霰韻凡逺近之逺上聲論語可謂逺也已美詩其人甚逺之類是也逺離之逺去聲論)¶
(語敬鬼神而逺之逺之則怨易逺小人之類是也俗作逺)○宛(於阮切屈草自覆又宛然猶依然也爾雅宛中宛丘)¶
(又丘上有丘為宛又小貌又先質二韻)○惌(小孔貌考工記凡察革之道眂其鑽空欲其惌也)涴(泥著)¶
(物又寒箇二韻)婉(順也美也又霰韻)琬(玉名周禮琬圭以治徳結好)畹(田三十畆曰畹又霰韻)¶
苑(所以養禽獸又文貌詩蒙代有苑又軫質二韻)菀(茂貌詩菀栁篇有菀者栁注茂木也桑柔篇菀彼桑柔注)¶
(茂貌皆有宛鬰三音小弁詩菀彼柳斯)踠(馬足跌)蜿(蜿蜿龍升貌又先寒二韻)○𣉖(况逺切日)¶
<pb:KR1j0068_WYG_008-31a>¶
(氣曝也亦作晅烜煖暖从日从烜从恒誤)烜(易日以烜之廣韻光明也又威儀容止宣著貌詩赫兮烜兮禮記引詩作)¶
(咺喧又先賄翰三韻)咺(同上又朝鮮謂兒哭不止曰咺方言咺痛也哀泣不止曰咺宰咺人名又先巔)喧(禮記)¶
(犬學赫兮瑄兮又衰泣不止漢武帝賦悲愁於邑喧不可止兮又完頡)諼(詐也又見先韻)煖(温也又曝也與)¶
(暄同樂記煖之以日月支記燕世家趙将龎煖又先旱二韻)䁔(廣記大目也又先旱二蘭)蠉(蠱行又先韻俗)¶
(作⿰虫𦊷)○偃(於懽切偃息仆也服也靡也卧也又偃鼠又偃蹇腎敖見左傅衰六年亦作匡乂霞韻)匽(漢郊)¶
(社歌興文區武王吉傅風寒匡薄又匿也又匿豬霤下池又霖謁)鶠(鳳名)㫃(旌旗之斿从方从入凡旌旗之)¶
(類从㫃與於字不同)鄢(地在陳留亦作傿漢地埋志陳留郡傿縣應劭日鄭伯克註於鄢是也師吉陰偃又潁川有傿)¶
(陵縣又先韻)堰(壅水為埭又霰韻)鼴(鼠名一曰鼠廣韻云形大如牛溥偃河而敘水通作匽又霰韻)¶
<pb:KR1j0068_WYG_008-31b>¶
鰋(魚名)蝘(蝘蜓)¶
　洪武正韻卷八¶
