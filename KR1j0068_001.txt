# -*- mode: mandoku-view -*-
#+TITLE: 洪武正韻
#+DATE: 2018-03-30 14:15:05.240976
#+PROPERTY: ID KR1j0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷一
<pb:KR1j0068_WYG_001-1a>¶
欽定四庫全書¶
　洪武正韻卷一¶
　　　　　　　　　　明　樂韶鳳等　撰¶
平聲¶
¶
¶
一東¶
¶
東(徳紅切春方也說文動也从日在木中漢志少陽者東方東動也陽氣動於時為春又陽韻俗作東)涷(暴雨)¶
(離騷云使涷雨兮灑塵郭璞曰江東呼夏月暴雨為涷又水名出發鳩山入河一曰瀧涷沾漬又送韻)蝀(螮蝀虹也)¶
(又董送二韻)冬(四時之末漢志冬終也物終藏乃可稱)𩂓(雨貌)○通(佗紅切達也徹也)¶
<pb:KR1j0068_WYG_001-1b>¶
侗(大貌一曰未成器之人又見下又董韻)恫(痛也說文作俑又送韻)俑(同上又偶人又董韻)¶
桐(漢安世房中歌桐生荗豫顔師古曰桐讀為通言草木皆通達而生與通義同又見下)蓪(藥草有小孔通)¶
(氣)○同(徒紅切齊也共也合也通也道書作仝唐有盧㒰)仝(从人从工與仝不同㒰音全从入)¶
童(奴也又目瞳子漢書舜盖重童子又十五以下謂之童子童獨也言未有室家也又漢書注山無草木曰童爾雅宛)¶
(童說文蔦也詩注蔦即宛童寄生草也又音鍾夫童地名見公羊春秋)僮(未冠者通作童又頑也癡也僮僕也衛靑)¶
(傳注僮者婢妾之摠稱又竦恭貌詩被之僮僮凡字異義同者不可雙押如桐生之桐與通達之通未冠之僮與童兒之童之)¶
(類是也若字雖相通而别有異義各自據義分押不為重疊如偶人之俑與恫瘝之恫宛童之童與僮僕之僮竦恭之僮之類)¶
(是也餘准此)侗(倥侗亦作桐揚子桐子之命)曈(日出又曈曨日欲明貌又董韻)朣(月出又朣朧月)¶
<pb:KR1j0068_WYG_001-2a>¶
(欲明貌)瞳(目瞳子史記舜目重瞳亦作童又音充未有知貌見莊子)銅(說文赤金)峒(崆峒山名亦作)¶
(空同司馬彪注莊子云當北斗下山也漢武踰隴登空同列子作空桐爾雅北戴斗極為空桐一曰在梁國虞城東三十里又)¶
(送韻)桐(木名又童子未成器之人又空桐山名又見上)橦(木名又見下及陽韻)絧(布名又董送二韻篆)¶
(文从今作糸俗作糹)罿(鳥網爾雅繴謂之罿罿也謂之罦罦覆車也又見下)𦨴(舟名監本作卉名誤)¶
筒(竹名又送韻)筩(斷竹又董韻)穜(禾先種後熟本作種陸徳明曰說文禾邊作重是重穋禾邊作)¶
(童是穜蓺字今人亂之已久豳風作重穆又本韻董送韻)種(同上又見下及董送二韻)重(同上又見下及董送)¶
(二韻)潼(水名出廣漢梓潼北界南入墊江又闗名又音衝)衕(通街又送韻)鮦(魚名一曰鱧也大曰)¶
(鰹小曰鮵又董有二韻)犝(牛無角亦作童易童牛之牿)𦏆(羊無角亦作童詩俾出童羖)酮(馬酪)¶
(一曰酢也又董韻)挏(引也漢有挏馬官作酒又董韻)氃(氋氃毛散貌)詷(共也又董送二韻)¶
<pb:KR1j0068_WYG_001-2b>¶
戙(繫船𣏾又送韻)艟(艨艟戰船又見下及漾韻)彤(赤也丹飾也又姓)㤏(恎㤏惶遽)𢥞¶
(憂也)鼕(鼔聲)浵(汪浵水深)○龍(盧容切鱗蟲之長爾雅馬高八尺為龍又通也和也詩何)¶
(天之龍我龍受之毛如字鄭讀作寵左傳董父擾龍事舜賜氏曰豢龍劉累學擾龍事孔甲賜氏曰御龍句龍為后土氏曰句)¶
(龍御音迓句音鉤又陽董二韻)𪚝(圭為龍文)籠(舉土器一曰養鳥籠又籦籠竹名又東籠與涷瀧同沾濕貌又)¶
(董韻)櫳(養獸檻也牢也)㰍(房屋之疏通作櫳)䆍(穧也一曰禾病也)聾(耳病)嚨¶
(喉也肮也)曨(日出貌又曈曨曰欲明貌又董韻)朧(月出又朣朧月欲明貌)襱(袴也)豅¶
(大谷)瓏(玲瓏玉聲一曰明貌)礱(磨也又送韻)龐(充實也詩四牡龐龐又陽韻)蘢(蘢古)¶
<pb:KR1j0068_WYG_001-3a>¶
(草名又蒙蘢蔽覆貌漢鼂錯傳屮木蒙蘢又盧紅切)谾(山深貌相如賦深山谾谾)瀧(瀧涷沾漬說文雨瀧瀧又)¶
(陽韻)𩟭(𩟭餅)○隆(良中切盛也豐也大也穹隆豐隆玉篇云高也說文作隆)癃(病也老也罷病)¶
(也亦作𤸇)𪔳(鼓聲又盧宗切)窿(穹窿天勢本作隆)霳(靊霳雨師本作豐隆楚辭淮南)¶
(子相如賦皆作豐隆)䃧(䃔䃧石聲又音盧宗切)○蓬(蒲紅切草名山名又盛貌詩其葉蓬蓬凡)¶
(从艸者今作)芃(草盛貌)篷(編竹覆舟車)韸(韸韸鼓聲見埤蒼亦作逢)逢(詩鼉鼔逢)¶
(逢又見下及陽韻)髼(髼鬆亂髪)菶(菶菶茂貌又董韻)塳(塵也塵隨風起)○蒙(莫紅)¶
(切覆也奄也冒也又姓草名卦名山名又承也又爾雅太歳在乙曰旃蒙又欺也左傳昭元年又使圍蒙其先君又逢蒙人名)¶
(荀子作蠭門又陽韻)冡(覆也冒也通作蒙)幪(覆也盖衣也亦作𢄐又董韻)𢄐(同上又送韻)¶
<pb:KR1j0068_WYG_001-3b>¶
髳(草木叢茸貌爾雅覭髳茀離也郭璞謂草木之蒙茸翳薈也又尤韻)濛(空濛細雨又董韻)雺¶
(爾雅天氣下地不應曰雺亦作霿又尤送宥三韻)霿(同上又送宥二韻)曚(日未明又董韻)朦(月將)¶
(入也)䑃(大也揚雄方言自關而西凡大貌謂之朦)艨(舟名又送韻)矇(目有童子而無見禮記昭)¶
(然若發矇矣)饛(盛器滿貌詩有饛簋飱)罞(爾雅麋罟謂之罞郭璞曰冒其頭也又爻韻)懵(懵懵)¶
(無知貌又董送敬三韻)夢(爾雅夢夢亂也詩視天夢夢夀夢吳子名雲夢澤名周禮作雲瞢又庚送二韻髙帝偽遊)¶
(雲夢韋昭曰在南郡華容師古曰讀如本字又莫紅切)瞢(雲瞢澤名職方氏音忙貢切案左傳漢書夢字有二音則)¶
(瞢字亦宜通用又目不明也又庚送敬三韻)懜(慙也國語君使臣懜又惛也又送敬二韻上从𦫳音寡作誤)¶
○悤(倉紅切遽也从囱从心俗作忩怱)囱(竈突見廣韻俗借為悤遽字作匆凡従囱者皆然又陽韻)¶
<pb:KR1j0068_WYG_001-4a>¶
忩(王愔文志忩忩不暇草書晉衛恒傳張伯英忩忩不暇書)蔥(淺青色又葷菜漢書氣佳哉鬱鬱蔥蔥然)¶
䡯(載囚車又董韻)聰(能聽耳力也耳徹也漢書作聰俗作聦)𢊕(屋階中㑹又董韻)璁(石似)¶
(玉)驄(馬靑白色)樅(崇牙也詩虡業維樅注隆起貌又木名爾雅樅松葉柏身尸子松柏之鼠不知堂密之有)¶
(美樅說文柏葉松身又見下)鏦(矛屬史記欲鏦加以矛方言㦸謂之鏦又陽韻)從(從容舒緩貌書從容以和)¶
(又陽董送三韻)蓯(本草蓯蓉藥名又蘢蓯花名又董韻)○宗(祖冬切尊也衆也本也又姓漢書注顔師古曰)¶
(祖始也始受命也宗尊也有徳可宗也又流派所出為宗古有大宗小宗又法也論語亦可宗也又繼也主也)㚇(同上)¶
(切鳥飛斂足亦作翪又送韻)翪(同上又鳥飛竦翼又董送二韻)騣(馬鬛)鬉(髪亂)豵¶
(六月豚爾雅豕生三曰豵又周禮夏官注一嵗為豵)猣(犬生三子)椶(木名)稯(布八十縷又十筥曰稯又)¶
(董韻)緵(江南呼緵罟為百囊網詩九罭傳緵罟小魚網也又送韻)總(絲數亦作摠又與緵同又見董送二韻)¶
<pb:KR1j0068_WYG_001-4b>¶
摠(同上又董送二韻)嵏(九嵏山名又峯聚之山曰嵏校獵賦虎路三嵏晉灼曰路音落服䖍曰以竹虎落此)¶
(山也師古曰三嵏三峯聚之山也)嵸(巃嵸山貌又董韻)𨍈(車輪)鬷(釜屬又數也詩越以鬷邁)¶
(又姓左傳鄭大夫鬷明又董韻从鬲俗作鬷)艐(船著沙不行又三艐國名又泰韻)朡(同上書遂伐三朡又)¶
(泰韻)葼(細枝也)○縱(將容切直也亦作從又董送二韻)蹤(跡也揚雄賦躡三皇之髙蹤亦作從)¶
(詩羔羊注行可從迹音與蹤同)樅(木名見上)○叢(徂紅切聚也从丵从取丵音浞草叢生貌上从四直畫兩)¶
(長兩短誤从丱)樷(東方朔傳樷珍怪師古曰古叢字)䕺(草䕺生貌亦作藂誤从丱)藂(同上詩葛覃注)¶
(灌木曰藂音叢後人誤作菆音子外切或本作蕞顔之推曰二音二字皆非也)𥵫(取魚器)潨(水㑹又小水入)¶
<pb:KR1j0068_WYG_001-5a>¶
(大水又之中切小水入大水又詩鳧鷖在潨鄭箋水外之髙者)賨(戎稅說文南蠻賦也又云𢄐南郡蠻人賨布也魏晉)¶
(時邊郡夷人輸布户一匹謂之賨)悰(樂也慮也)琮(瑞玉八寸形似車釭周禮以黄琮禮地鄭氏注琮八方象)¶
(地之形)慒(慮也又尤韻)淙(水聲又陽漾韻)訟(爭獄見廣韻一曰爭罪曰獄爭財曰訟又送韻案詩)¶
(何以速我訟有兩音易訟卦音去聲易注云反爭也言之於公也然則訟字从言从公盖㑹意也且諧公字聲則本是平聲是)¶
(以詩協從字韻易獨音去聲未為允當合依詩音於二韻通用)○從(牆容切就也順也言順曰從亦作从)○¶
洪(胡公切大也亦姓共工氏之後本姓共後改為洪方言石阻河流為洪)洚(水不遵道又陽送漾韻)¶
紅(淺赤色又姓古洪切女工也盖本音工今假借為靑紅字)葒(水草馬蓼也一曰蘢古草)䜫(大壑)¶
谼(大壑莊孔子觀呂梁縣水三十仞流沫四十里今謂吕梁谼陳詩快瀉雙石谼在此)鴻(大曰鴻小曰鴈又大)¶
<pb:KR1j0068_WYG_001-5b>¶
(也又董韻)虹(螮蝀漢志作𧈫詩實虹小子與訌同又陽漾送韻)訌(䜋也亂也詩蟊賊内訌又陽韻)渱¶
(潰渱水沸湧也)鉷(弩牙又唐有王鉷)䃔(石隕聲)𩘎(大風)○烘(呼洪切烘燎火乾也又送)¶
(韻)○空(苦紅切虚也又董送二韻)悾(信也包咸曰慤也又陽送二韻)𢃐(衣裌)椌(器物)¶
(朴又陽韻)倥(無知揚子倥侗顓蒙又董送二韻)箜(箜篌樂器)崆(崆峒山見峒字下)𦱇(𦱇心)¶
(草)○公(古紅切說文从八从厶八背意也厶即私字韓非曰自營為厶背厶為公公有三公之公有五等之公有)¶
(公私之公有公家之公有家公之公列子曰家公執席謂家長也凡相呼尊稱亦曰公賈誼曰此六七公又婦謂舅亦曰公賈)¶
(誼曰與公併倨侯昱候王丹曰家公欲與君結交則子謂父亦曰家公方言凡尊老周晉秦隴謂之公又大事曰公詩王公伊)¶
(濯又與功同詩以奏膚公又姓晉有成公綏又諸容切爾雅婦謂夫之兄為兄公)功(說文以勞定國曰功禮喪有大)¶
<pb:KR1j0068_WYG_001-6a>¶
(功小功謂之功者謂治布之功有精粗也本作紅)紅(女工紡績織紝功力之謂也史記漢書大紅小紅董仲舒策又)¶
(奪園夫紅女利虖景帝紀錦繡纂組害女紅哀紀害女紅之物)工(官也事任也善巧也匠也功力也)攻(治也)¶
(擊也作也伐也又姑宗切習也毛曰二韻通用凡字同義同而有兩音通用者不問經史有音無音皆可通押其有一類者亦)¶
(合准此用之今此字併入一韻一音後更不重出)㓚(銍刈)釭(車轂中鐵又燈也又陽韻)玒(玉名)¶
(又陽韻)蚣(蜈蚣又職容切蚣蝑蟲名)○翁(烏紅切老稱方言周晉秦隴謂父曰翁顔師古曰翁猶父)¶
(也漢髙祖答項羽曰吾翁即若翁又鳥頸毛又姓俗作翁又董韻)𩔚(頸毛本作翁爾雅鳧翁後人加頁頁音頡下从)¶
(人與貝字不同)蓊(蓊鬱草木盛貌又董韻)螉(蠮螉細腰蜂)○風(方中切天地之使也大塊之噫)¶
(氣王者之聲教也佚也告也又姓太昊之後又扶風郡名又屏風形如扆又送韻)飌(同上周禮飌師)楓(木名)¶
(脂香景福殿槐楓被宸又山海經其脂入地千年為虎魄)豐(大也多也盛也登也又姓又酒器地名卦名)酆¶
<pb:KR1j0068_WYG_001-6b>¶
(地名國名左傳畢源酆邭又曰康有酆宫之朝杜預曰在始平鄠縣東說文酆文王所都書作豐偏旁从邑今皆作阝)¶
灃(水出扶風)蘴(蕪菁苗也)麷(熬麥周禮麷蕡荀子取其將若發麷又送韻)丰(滿也詩子之丰)¶
(兮毛傳丰之為言面貌豐滿也又丰茸美好貌方言作妦篆文作今作丰凡豐夆邦从丰與丯字不同丯从彡从丨音害說)¶
(文相遮要害也凡耕耒憲害皆从丯監本作丰誤)夆(啎也爾雅曳也注謂牽挽)鋒(刀劍芒荀子甞試之說鋒)¶
(起注如鋒刀齊起銳而難犯也亦作鏠)鏠(漢東方朔傳變詐鏠出郊祀志泰一鏠旗)烽(烽燧漢書注文)¶
(穎曰邊方備㓂作高土櫓櫓上作桔臯桔臯頭兠零以薪草置其中常低之有㓂即火燃舉之以相告曰烽又多積薪寇至即)¶
(燃之以望其煙曰燧顔師古曰晝則燔㸂夜則舉烽亦作㷭逢)㷭(同上相如游獵賦起㷭㷭)逢(相如封禪書大)¶
<pb:KR1j0068_WYG_001-7a>¶
(漢之徳逢涌原泉師古曰逢讀曰㷭言如㷭火之升又見下及陽韻)峯(山峯亦作峰)蠭(說文螫人飛蟲)¶
(左傳蠭蠆有毒亦作蜂𧒒又與鋒同趙廣漢傳彊壯蠭氣)蜂(詩莫予荓蜂)𧒒(漢中山靖王傳讒言之徒𧒒生)¶
(師古曰𧒒生言衆多也一曰與蜂同)桻(木未)封(大也厚也又姓又聚土也垤也培也封建也國名古作)¶
(說文艸木妄生也大戴禮五十里為封又牛名漢西域傳罽賔國出封牛大月氏國出一封橐駝師古曰脊上有一封也封言)¶
(其隆髙若封土也今俗呼為封牛又緘也又送豔二韻)葑(菜名詩采葑采菲注蔓菁也又送韻)犎(牛名一曰)¶
(橐駝漢順帝時疎勒王來獻犎牛及師子亦作封)崶(山名一名龍門山大魚上化龍)○馮(符中切姓又庚)¶
(韻)渢(水聲又覃勘二韻)芃(草盛貌)汎(浮也又勘韻)梵(木得風貌又勘韻)逢¶
(遇也迎也值也太歳在甲曰閼逢關龍逢或音如逄又見上及陽韻)縫(衣㑹也紩也縫掖大衣亦作逢荀子其衣逢又)¶
(曰逢衣淺帶注逢掖大衣也與縫同又送韻)摓(紩也與縫同莊子摓衣淺帶音義云本又作縫)○松(息中)¶
<pb:KR1j0068_WYG_001-7b>¶
(切木名江名說文亦作㮤)淞(江名)凇(凍也)菘(菜名)崧(山大而髙通作嵩)𪀚(似鷹)¶
(而小能捕雀)𢤄(惺了慧)鬆(鬆髪亂貌本韻思容切音雖微異而義不殊又通韻不可雙押故去之)¶
(又送韻)娀(國名有娀氏髙辛妃生契)嵩(山髙也又中嶽詩作崧)○充(昌中切美也滿也實)¶
(之也)㤝(心動)珫(珥玉通作充詩充耳琇瑩)忡(憂也)沖(深也虚也老子太盈若沖書作)¶
(冲又飛也又持中切)冲(同上又聲詩鑿冰冲冲从冰又持中切)种(稚也又姓亦通作冲又持中切)翀¶
(直上飛通作冲又持中切)茺(茺蔚草也)衝(當也向也突也通道也又與䡴同詩與爾臨衝本作𧘂)𧘂¶
(突也相如賦批巖𧘂擁又戰車後漢伏湛傳引詩作臨𧘂注曰臨臨車𧘂𧘂車)罿(鳥網又見上)憧(不絶貌易)¶
<pb:KR1j0068_WYG_001-8a>¶
(憧憧往來又漾韻)䡴(戰車亦作衝衝又漾韻)艟(舟名又見上及漾韻)䂌(矛也)蹱(躘蹱)¶
(行貌)𨙦(馬不行又御韻)傭(均也直也齊等也詩昊天不傭注均也又見下)○中(陟隆切極也成也宜)¶
(也堪也任也列子得亦中亡亦中注半也又滿也漢制中二千石謂滿二千石也又中央盖四方之中也又内也又送韻)¶
衷(方寸所藴也誠也善也正也適也中也裏也折衷斷其中也又送韻)忠(内盡其心而不欺也)終(極也)¶
(窮也死也畢也春秋無終山戎國名)螽(詩注螽斯蚣蝑也陸璣疏曰蝗類也釋文云一名斯螽蘇轍曰螽斯一生八十)¶
(一子或曰九十九子子名阜螽又名蠜)衆(多也又姓从目从乑三人為乑乑音吟衆立貌又送韻)𩅧(乆隂)¶
(小雨)鍾(說文當也又酒器又量名左傳釜十則鍾六斛四斗曰鍾小爾雅二缶謂之鍾注八斛也亦作鐘漢書榖糴千)¶
(鍾又姓又聚也左氏傳天鍾美於是晉書情之所鍾又龍鍾老病貌)鐘(說文樂器漢志金曰鐘又律名漢志黄鐘)¶
(鐘種也周禮皆作鍾詩鍾鼔亦作鐘古字通用義異者自可分押)忪(心動也驚也惶遽也)彸(征彸遽行)¶
<pb:KR1j0068_WYG_001-8b>¶
橦(字㨾云本音同今借為木橦字又陽韻)○戎(而中切兵也助也又姓又西夷名爾雅相也郭璞曰佐助)¶
(也詩烝也無戎又纘戎祖考念兹戎功毛傳大也鄭箋戎猶汝也方言宋魯陳衛之間謂大曰戎又庚韻)茙(茙茙厚貌)¶
(又茙葵爾雅菺茙葵)襛(衣厚詩何彼禯矣韓詩作茙又音農)駥(馬八尺)狨(禺屬毛可為布)𢫨¶
(相助也通作戎又董韻)絨(細布)茸(草生貌又董韻)㲨(㲨罽也)𥎂(𥎂矛也)鱅¶
(魚名似鰱而頭大)慵(嬾也)𥧱(窳器病)○崇(鉏中切髙也聚也充也就也又國名古作崈)¶
漴(水聲又漾韻)○蟲(持中切有足曰蟲無足曰豸俗作虫又送韻)爞(旱灼爾雅爞爞薰也郭璞)¶
(曰旱熱薰人詩作蟲蟲又音彤)重(複也疊也又禾名亦作穜種又本韻及董送韻)穜(禾先種後熟詩作重又本)¶
<pb:KR1j0068_WYG_001-9a>¶
(韻董送韻)種(同上又本韻董送韻)蝩(夏蠶周禮謂之原蠶)盅(器虛也)○融(以中切和也明)¶
(也炊氣上出也方言宋衛荆吳之間謂長曰融又祝融俗作融)瀜(冲瀜水深)肜(祭之明日又祭之名爾雅商曰)¶
(肜周曰繹夏曰復胙本从舟今作月又侵韻)烿(火氣)容(容儀又盛也受也包函也亦作頌)頌¶
(漢恵帝紀有罪當盜者皆頌繫顔師古曰古者頌與容同刑法志注頌謂寛容之不桎梏也又魯徐生善為頌蘇林曰漢舊儀)¶
(有二郎為頌貌威儀又送韻从公从頁本頌䫉字取其形容盛徳因借為歌頌字)溶(水貌又董韻)蓉(芙蓉)¶
(生於水者即荷華也古詩渉江採芙蓉生於木者亦名拒霜楚辭搴芙蓉兮木末又蓯蓉藥名)庸(用也常也周禮民功)¶
(曰庸爾雅庸勞也又雇也唐有租庸調用人之力歳二十日閏加二日不役者日為絹三尺謂之庸屈原懐沙賦誹疑俊桀兮)¶
(固庸態也王逸注庸廝賤之人也又城也詩以作爾庸)墉(城也垣也牆也亦作庸庸墉義異者分押)鎔(銷也)¶
(鑄也說文鑄器法也董仲舒傳猶金在鎔注鎔謂鑄器之模範)鄘(國名紂都朝歌東衛南鄘北邶)鏞(大鐘)¶
<pb:KR1j0068_WYG_001-9b>¶
(書笙鏞以間詩鼖鼔維鏞)䡥(車行貌)瑢(瑽瑢珮玉行聲)傭(役賃又本韻)𢧳(兵器𢧳戣也)¶
○顒(魚容切顒顒君徳也仰也大頭也)喁(噞喁魚口上見貌司馬相如傳延頸舉踵喁喁然師古曰喁喁)¶
(衆口向上也又相應和聲莊子後者唱喁又魚有二韻)禺(番禺地名今廣州縣又魚御二韻)○弓¶
(居中切弧也)躬(身屈為躬躬圭象人鞠躬形又親也恭也說文作躳)躳(从身从呂呂古膂字象脊骨之形)¶
宮(爾雅宮謂之室又云大山宮郭璞曰宮謂圍繞之也禮記君為廬宮之是也又音名漢志宮中也居中央暢四方唱)¶
(始施生為四聲綱又曰宫為土為信為思為君鼂錯傳處于法宮之中法淳曰法宫路寢正殿也上从宀宀音綿深屋也下从)¶
(呂呂脊也脊在身中故从呂)恭(祗也說文本作亦作共龔又姓晉申生之後)共(同上左傳不道不共杜預)¶
<pb:KR1j0068_WYG_001-10a>¶
(注貌正曰共又君令臣共正考父三命兹益共論語舜共已正南面漢書霍光輔政上共已正南面師古曰共讀曰恭又法也)¶
(詩受小共大共毛音恭鄭音拱又與供同見周禮詩匪其止共孟子共為子職而已矣谷永傳惟正之共又共工古諸侯名官)¶
(名共城縣名又諡法又董送御三韻)供(設也給也通作共亦作龔又送韻)龔(給也說文設也與恭同又姓)¶
○穹(丘中切髙也封禪書顥穹注謂天也顥言氣顥汗穹言天穹隆也)芎(香草說文作左傳作鞠)¶
鞠(左傳有山鞠窮乎又屋韻)銎(斧穿也又銎銎擊貌)𥳎(車弓)○窮(渠宮切極也竟也究)¶
(也塞也有窮國名說文作竆)藭(芎藭葉似江離根曰芎藭苗曰蘪蕪說文作相如賦作穹窮)蛩(同上)¶
(切蛩蛩巨虚獸名一曰秦謂蟬蛻曰蛩)邛(地名又勞也病也謂維王之邛與俯卬之卬不同邛从工从邑卬从匕从)¶
(節)筇(竹名)𦭭(蓂莢也)蛬(蟋蟀亦名蜻蛚通作蛩又董韻)𦨰(南楚船小而深謂之𦨰)¶
<pb:KR1j0068_WYG_001-10b>¶
𥞱(楈也)○農(奴宗切炎帝神農又耕田之甿漢志闢土殖榖曰農又厲山氏有子曰農能殖百榖後世)¶
(因名耕田甿為農又厚也書農用八政又種也左傳其庶人力於農穡杜預曰種曰農斂曰穡)儂(吳人謂我為儂韓愈)¶
(瀧吏詩牙眼怖殺儂)𩅽(露多貌)濃(濃濃厚貌詩零露濃濃音奴同切又尼容切厚也淡之對)醲(厚酒)¶
(又與濃同馬援傳明主醲於用賞)穠(華木稠多貌)襛(衣厚貌詩何彼襛矣)○舂(書容切擣也黄)¶
(帝臣雍父作舂)摏(撞也亦作舂)憃(愚也又陽送漾三韻)蹖(蹋也)𩥫(駑馬)𪄻(𪇆𪄻)¶
(鳥名布榖也)○胷(許容切膺也亦作匈匈)匈(荀子匈中相如賦其於匈中曾不蔕芥朱邑傳匈臆)¶
(約結又匈奴北夷名又匈匈喧擾之意漢髙紀天下匈匈勞苦又匈匈讙議之聲荀子君子不為小人之匈匈而易其行漢書)¶
(無音荀子有平去兩音宜從通用又送董韻)凶(不吉也禍也又董韻)洶(水勢又董韻)兇(惡暴又擾)¶
<pb:KR1j0068_WYG_001-11a>¶
(恐或作忷又董韻)訩(訟也衆語也亦作詾匈哅又董韻)詾(同上又嚇也又董韻)哅(同上又董送二)¶
(韻)跫(人行聲莊子足音跫然又巨恭反又董韻)兄(長也男子先生為兄又庚韻漾韻)○邕(於容)¶
(切說文邑四方有水自邕城池者是也又和也)噰(鳥聲亦作嗈爾雅噰噰音聲和也通作邕詩作雝)雍(和也)¶
(書黎民於變時雍亦作邕晉桑虞閨門邕穆又雍奴縣在幽州水經四方有水曰雍不流曰奴辟雍學名爾雅太嵗在戊曰著)¶
(雍篆作雝又董送二韻)雝(詩雝雝喈喈又和也詩雝雝在宫有來雝雝周頌雝篇包咸注論語作雍又澤也詩于彼)¶
(西雝又雝渠鳥名又董送二韻)灉(水名爾雅水自河出為灉亦作澭㴩周禮作維又送韻)維(周禮職方氏兗)¶
(州其浸盧維釋文盧音雷維於恭切又支送二韻)廱(辟廱學名說文作廦廱爾雅廱廱和也通作雝雍天子曰辟廱)¶
(詩箋辟廱者築土雝水之外圓如璧四方來觀者均辟雍與廱邕穆與雍類難雙押如蔡邕時雍辟廱之類不妨分押)¶
<pb:KR1j0068_WYG_001-11b>¶
饔(熟食詩作𩟷又送韻)壅(塞也障也堨也雞壅芡也又董韻)癰(癰癤俗作癕)甕(汲水缾古)¶
(作前漢西域傳烏弋國有大鳥卵如甕顔師古音平聲又送韻)罋(見廣韻又送韻)○雄(胡容切飛)¶
(曰雌雄走曰牝牡借為英雄字又以中切)熊(獸似豕又以中切)¶
¶
二支¶
¶
支(旨而切度也持也出也纎支鮮支縞也析支月支戎國名又姓又支離披貌玉篇載充也又離支自異又本支詩本)¶
(支百世揚雄傳支葉扶疏又茘支漢書南海獻茘支並作枝又四支孟子惰其四支漢書武紀民猶支體亦作枝肢胑又支梧)¶
(亦作枝搘榰又黄支木名實黄可染一名鮮支子虛賦鮮支黄礫師古曰即今支子木也一名薝蔔薝音膽一名林蘭亦作巵)¶
(梔古惟支字通用後人加偏旁以别之支枝肢巵梔義異者不妨重押篆文作今作支支乃篆文文字从十从又今以攴代)¶
<pb:KR1j0068_WYG_001-12a>¶
(支而以支代叟俗多作吏誤攴音普卜𭃄又翹移切令支縣名)枝(枝柯左傳引詩本枝百世又四枝又茘枝枝梧通作)¶
(支枝與枝不同音枚从攴攴與攵同)肢(肢軆)胑(同上荀子如四胑之從心)巵(酒器亦作卮觝)¶
(觶漢書注應劭曰飲酒禮器古以角作受四升古字作觝師古曰飲酒圓器也今尚有之又黄巵漢書千𤱔巵茜與字不同)¶
(五果切木節也)卮(漢紀髙祖奉玉卮為太上皇夀建本作巵非)梔(杜甫有梔子詩)觝(又霽韻)¶
觶(同上又寘韻廣韻本音寘今作奉觶字)氏(月氏西域國名漢王恢傳作月支又閼氏單于后閼音煙又子)¶
(盈切狋氏縣名又紙韻)榰(柱砥爾雅榰柱也郭璞曰相榰柱也柱音注)搘(搘捂亦作榰枝支)禔¶
(安福又常支切又齊韻从示示音祈俗作祗)祇(適所以之辭詩祇自疧兮亦作秪袛秖又見下)祗(同上)¶
(詩祗攪我心又恭也又見下)袛(同上漢竇嬰傳袛加對師古曰字从衣)衹(同上司馬遷傳衹取辱耳)¶
秖(同上鄒陽傳秖結怨而不見徳)秪(禾始熟見玉篇)砥(石細於礪見廣韻亦作厎又紙韻)厎¶
<pb:KR1j0068_WYG_001-12b>¶
(漢梅福傳爵祿天下之厎石師古有平去二音又紙寘二韻)跂(莊子踶跂為義李云用心為義貌崔音枝郭音綺又)¶
(翹移切又見霽陌二韻)鳷(鳥名漢武鳷鵲觀)胝(皮厚也趼也俗作亦作躓又張尼切)躓(孟子)¶
(注禹稷駢躓音張尼切又寘韻)脂(說文戴角者脂無角者膏)之(適也往也至也語助也)芝(說文瑞草)¶
(案篆文芝與同象芝草之形後世加艸以别之也一曰反止為㞢故之往也借為芝草字王充論衡角生於土土氣和故芝)¶
(草生古瑞命記王者徳仁則芝草生文選煌煌靈芝一年三秀漢舊儀曰芝有九莖金色緑葉朱實夜有光)葘¶
(同上切又莊持切說文田不耕爾雅田一歳曰葘亦作又漢武瓠子歌隤林竹兮揵石葘師古曰石葘謂臿石立之然後以)¶
(土就填塞也葘亦臿耳又臨葘郡名又皆寘二韻)(同上又說文東楚名缶曰亦作𠙹)(說文黒紺包今)¶
<pb:KR1j0068_WYG_001-13a>¶
(人謂黒為考工記七入為亦作純䊷又紙韻)純(周禮純帛無過五兩禮記以共純服又真軫震三韻)䊷¶
(禮記爵弁絰䊷衣)輺(庫車說文軿車)鍿(六銖荀子注八兩曰鍿)&KR3046;(木立死亦作葘荀子身如斷葘)¶
(注葘與&KR3046;同又寘韻)湽(水名臨湽郡名史記樂毅及田單傳作臨葘漢地理志作臨)(東方雉名凡从)¶
(者下从由然經史多从田玉篇收葘等字在田部内誤矣)○施(申之切用也加也設也戚施面柔不能仰)¶
(郭璞注爾雅戚施之人不能仰面柔之人似之亦作𩒂又余支切見下又商移切又紙寘二韻)䙾(䙾說文䙾司)¶
(人也司與伺同)葹(豆屬見離騷韓愈詩不辨薋菉葹)鍦(短矛亦作鉇鉈又寘韻)鉇(方言吳揚)¶
(江淮南楚五湖之間謂矛曰鉇)詩(志發於言)邿(任城有邿亭)翅(不翅猶言不止是也莊子不翅)¶
(於父母郭無音徐音詩宜通用又翼也又見寘韻)尸(主也陳也利也又姓說文尸屋也古者祭祀皆有尸唯始)¶
(死之奠及祭殤釋奠無尸又主也詩誰其尸之漢鮑宣傳以拱黙尸禄為智謂不憂其職但主食祿而已又與屍同論語寢不)¶
<pb:KR1j0068_WYG_001-13b>¶
(尸易師或輿尸世言徒居位為尸位盖言身膺其任而無其功徳與屍同)屍(在牀曰屍在棺曰柩通作尸)鳲¶
(鳲鳩鴶鵴鮑宣傳作尸鳩)蓍(蒿屬用之以筮史記蓍千嵗則一本百莖其下必有神龜守之)㕧(呻吟又本韻)¶
釃(𥂖酒詩釃酒有藇陸徳明曰以篚𥂖酒馬援傳擊牛釃酒章懐太子曰釃猶濾也又疏也分也漢溝洫志釃二渠以)¶
(引河亦作廝又見模薺韻)廝(同上唐髙士㢘傳附故渠廝引旁出又見下)籭(下物竹器亦作簁又霜夷)¶
(切音雖微異而義同不可重押故於篩字下注云亦作籭簁字下亦作篩)簁(同上亦作篩又皆薺二韻)蓰(五倍)¶
(曰蓰孟子或相倍蓰又薺韻)襹(&KR1490;襹毛羽衣貌)䌳(廣韻繒似布說文粗緒也俗作絁)絁(隋史桑土)¶
(調以絹絁唐志丁嵗輸綾絁二丈)師(衆也範也法也效也又姓官名卦名又導之敎訓曰師公羊傳京師者何衆大)¶
<pb:KR1j0068_WYG_001-14a>¶
(也周禮五旅為師二千五百人又師子狻猊)篩(竹器亦作簁籭又竹名一名太極又皆韻)獅(爾雅狻猊也日)¶
(走五百里亦作師子漢西域傳烏弋國出師子孟康曰師子似虎正黄有&KR1046;耏尾端茸毛大如斗又犬生二子曰獅故字从犬)¶
螄(螺螄)蒒(草名)○差(叉兹切次也不齊等也又參差說文作縒又皆歌麻泰箇禡韻)縒¶
(參縒詩作參差參相參為參兩相參為差)嵯(㠁嵯山不齊貌又歌韻)䡨(却車抵堂一曰連車又皆韻)¶
○時(辰之切辰也是也姓也古文作旹)旹(班固賔戲及旹君之門閭又曰旹闇而久章从㞢从日)¶
塒(雞栖垣毛傳鑿垣而棲曰塒)蒔(植立也更種也又寘韻)漦(涎沫一曰水名一曰順流漢五行志)¶
(卜請其漦音丑之切又曰漦血也一曰沬也从未監本从牙誤)鰣(魚名)匙(匕也又常支切)𦑡(蠢飛)¶
(貌亦作提)提(詩歸飛提提又朱提縣名見漢志又齊霽二韻)○兒(如支切嬰兒象形又齊韻)唲(曲從)¶
(貌又强笑語楚辭喔咿嚅唲又麻韻)而(說文頰毛又汝也書而康而色語且而與其従辟人之士也又語助詩俟我於)¶
<pb:KR1j0068_WYG_001-14b>¶
(著乎而語室是逺而已而已而左傳不其餒而顔師古注韋孟詩曰而者發端之辭又因辭抑辭學而時習之因是之辭也其)¶
(為人也孝弟而好犯上者鮮矣抑又之辭也又顋也考工記作其鱗之而)髵(獸毛貌本作而亦作耏)耏(頰旁)¶
(毛本作而應劭曰輕罪不至于髠全而耏鬢故曰耏耏古而字从彡髮意也杜林以為法度字宜皆从寸改為耐耐音能奈如)¶
(淳曰耐猶任也任其事也師古日依應氏之說耏當音而如氏之解則音乃代切羲亦兩通據如淳說則耏字當於支泰二韻)¶
(通押)洏(漣洏涕流)胹(爛也又煮也左傳宣四年宰夫胹熊蹯不熟内則皆作濡)濡(又魚銑二韻)¶
聏(和也莊子宋鈃尹文以聏合驩以調海内音義聏和萬物物合則驩矣又寘韻)陑(地名在河曲之南廣韻一)¶
(曰夔險也)栭(梁上柱說文屋枅上標又木似栗而小爾雅注江淮呼小栗為栭栗毛詩傳栵栭也)鴯(鷰也莊子)¶
<pb:KR1j0068_WYG_001-15a>¶
(鳥莫智於鷾鴯)鮞(未成魚國語魚禁鯤鮞)輀(喪車)○斯(相咨切此也則也即也又語已辭詩)¶
(恩斯勤斯說文析也詩斧以斯之又模韻)析(同上分也相如賦葴析苞茘張揖曰析似燕麥音斯又陌韻)廝¶
(養馬者又役也賤也或作㒋亦作厮蘓林曰廝取薪者也又見上)厮(同上韋昭史記注析薪為厮)凘(流冰)¶
(又齊寘二韻)澌(說文水索也又寘韻)虒(似虎有角能行水中曰委虒又身貌又虒祈晉宫名)𩆵(小雨)¶
𪆁(鸒𪆁鳥名亦作斯詩弁彼鸒斯)禠(福也從示與褫字不同)私(說文禾也又不公亦作厶說文自營)¶
(為厶又曰姦衺也背公為厶爾雅女子謂姊妹夫為私詩譚公維私)思(念也慮也詩悠悠我思又語已辭詩不可求思)¶
(左傳于思于思杜預曰于思多鬚貌有兩音是思與䰄同又皆寘二韻揚雄甘泉賦儲精垂思無音禮部看詳許平去二聲通)¶
(用詩終風且霾恵然肯來莫往莫來悠悠我思來字有兩音來讀如梨則思如字來如字則當音顋左傳于思于思棄甲復來)¶
(亦然合於二韻通用)䰄(䯱䰄多鬚亦作思又皆韻䯱音丕又音坯)偲(相切責論語切切偲偲又皆韻)颸¶
<pb:KR1j0068_WYG_001-15b>¶
(風貌又風也文選音摛)罳(罘罳屏也漢未央宫東闕罘罳師古曰罘罳連闕曲閣也以覆重刻垣墉之處其形罘罳)¶
(然一曰屏也釋名罘復也罳思也言臣將請事於此復思也字亦作罳後漢南宫内殿有罘罳監本注作罦罳誤又作罳又皆)¶
(韻)緦(十五升布又謂之緆)絲(說文蠶所吐又一蠶為忽十忽為絲从二糸糸音覓从糸从系誤)司¶
(主守也又候也亦作伺古文反后為司言后王之道與有司相反也出納之吝謂之有司非君道也君道貴寛大又寘韻)¶
伺(候伺漢灌夫傳作候司又寘韻)覗(視也覻也)鷥(鷺鷥)○雌(此兹切禽鳥雌雄又齊韻)¶
○貲(津私切財也亦作訾)訾(史漢以訾為郎又訾之為言量也史中言家亦不訾所費不訾謂無量可比也)¶
(不訾之身亦謂貴重無量可比也通作貲又毁也譏也思也又姓又娵訾次名爾雅作娵觜又見下又紙韻)髭(口上)¶
<pb:KR1j0068_WYG_001-16a>¶
(須說文作頿在口上曰髭在下曰鬚在頰曰髯)觜(觜觿宿名又賄韻)鄑(城名古屬青州周屬紀後入齊)¶
(杜預曰北海都昌縣西有訾城亦作訾)咨(嗟也謀也亦作諮左傳訪問於善為咨)資(賴也憑也託也機也)¶
(助也貨也材質也又斧質為資易得其資斧又稟也給也)齎(持也裝也送也亦作資爾雅將資也郭璞日謂資裝也又)¶
(歎聲易齎咨涕洟又齊韻)姿(態也亦作姕)姕(廣韻婦人貌又妓姕態貌妓音羈)粢(稷也說文作)¶
(又祭飯詩傳黍稷曰粢在器曰盛)齍(黍稷在器周禮奉玉齍)𪗋(裳下緝說文緶也漢朱雲攝𪗋升堂顔師)¶
(古曰𪗋衣下之裳亦作齊齋)齊(論語攝齊升堂孔安國曰衣下曰齊禮喪服有齊衰謂裳下緝曰齊又見下又齊皆)¶
(薺霽四韻)齋(孟子齋疏之服趙岐曰即齊縗也音資又皆韻)澬(涔澬久雨又水名在常山)䆅(積禾)¶
兹(此也又席也爾雅蓐謂之兹荀子琅玕龍兹注即龍鬚蓆又曰兹與髭同又見下)孜(處也力篤愛也勤也)¶
(从子从攴今从攵同)孳(生息說文汲汲也與孜同孟子孳孳為善又寘韻)仔(任也克也詩佛時仔肩又紙韻)¶
<pb:KR1j0068_WYG_001-16b>¶
滋(水名又旨也多也蕃也液也浸也又益也亦作兹漢五行志賦斂兹重師古曰兹益也又與孜同孔叢子滋滋汲汲)¶
嵫(崦嵫山曰入處)鼒(鼎之圜掩上者詩鼐鼎及鼒說文俗作鎡又皆韻)鎡(同上又鎡錤鉏之别名孟)¶
(子雖有鎡基)耔(壅禾根亦作秄芓又紙韻合於二韻通用)芓(周禮甸師注耨芸芓也又紙韻)趑(趑趄)¶
(趨不進也亦作次)次(易其行次且又見寘韻)劑(同上切周官聽賣儥以質劑質人大市以質小市以劑鄭)¶
(康成曰質劑謂兩書一札同而别之長曰質短曰劑今券書也又霽韻)○疵(才資切黒纇疾漢書吹毛求疵又紙)¶
(韻)啙(漢元帝叙傳閹尹之啙又紙韻)訾(同上禮記非禮之訾)玼(玉病又見紙薺韻)茈(爾雅)¶
(芍鳧茈又將此切藐茈草名)骴(殘骨又作胔又寘韻)慈(心柔也愛也又慈石)磁(石可引鐵漢蓺文志)¶
<pb:KR1j0068_WYG_001-17a>¶
(作慈本草山之陽産鐵者其隂必有磁石是二物同氣也)鶿(鶿水鳥亦作鴜廣韻亦作鷀)兹(龜兹國名見上)¶
茨(茅茨又蒺蔾詩牆有茨說文作齊禮記亦作齊)薺(蒺䔧詩作茨又采薺逸詩篇名禮趨以采薺康成曰路外)¶
(之樂節也師古曰禮經或作薋又作茨音並同亦作齊又薺霽二韻)齊(禮記玉藻趨以采齊)餈(槄餌廣韻飯餅)¶
(也)瓷(瓦器)𩆂(大雨廣韻雨聲亦作玉篇又音資亦作澬)○知(珍而切覺也喻也又寘韻)¶
䝷(以材質也)蜘(蜘蛛)○摛(抽知切布也舒也掞也)螭(似蛟無角如龍而黄史齊世家)¶
(作彲)彲(獸名文王獵于渭陽所獲非龍非彲)魑(鬼魅左傳作螭)离(同上又猛獸說文山神獸形又齊韻)¶
縭(說文以絲介履也又齊韻)攡(張也太玄經有攡篇又見齊韻)黐(所以黏鳥)絺(葛布細曰絺麄)¶
(曰綌又紙韻)瓻(盛酒器大者二石小者五斗亦作鴟漢鄒陽傳子胥鴟夷應劭曰鴟夷榼形師古曰即今之盛酒䲭)¶
(夷幐)鴟(鳶屬又鴟鴞鸋鴂也又角䲭一名鵂鶹一名鵋一名鵅鵅音格顔師古曰鴟怪鳥也爾雅有茅鴟怪鴟郭璞)¶
<pb:KR1j0068_WYG_001-17b>¶
(曰茅鴟今鳩鴟似鷹而白怪鴟即鵂鴟也又曰梟鴟即土梟也)胵(膍胵鳥藏)蚩(蟲名又妍蚩也輕侮也又蚩蚩)¶
(朴厚貌愚貌蚩尤人名星名从从虫古之字俗作蚩非蚩音蕆神行也)嗤(笑也)媸(醜也亦作蚩陸)¶
(機文賦妍蚩好惡又淫也)妛(輕侮也亦作蚩)𥉍(廣韻目汁凝亦作眵)眵(韓愈短檠歌兩目眵昏頭雪白)¶
(玉篇云目傷眥)癡(不慧又超之切)笞(捶擊)𪗪(牛羊鹿吐而噍也亦作呞齝)○馳(陳知)¶
(切疾驅也直騁曰馳杜預注左傳車馬曰馳步曰走)池(說文沼也孔安國曰停水曰池漢志黄帝作咸池師古曰咸皆)¶
(也池言其包容浸潤也又差池舒張貌又歌屑二韻)邸(考工記絲三邸又薺韻)篪(樂器以竹為之長尺四寸)¶
(小者尺二寸七孔禮記作竾說文作䶵)竾(月令仲夏調竽笙竾簧)褫(蓐衣又曰褫氊說文奪衣也又紙寘)¶
<pb:KR1j0068_WYG_001-18a>¶
(二韻)趍(佩觿集曰奔趍之趍為集趨其順非有如此者又魚韻)謻(别也周赧王逃責居洛陽謻臺劉曜傳未)¶
(央朝寂謻門旦空)踟(詩搔首踟蹰)墀(塗地亦作禮天子有赤墀漢典職曰以丹漆地故稱丹墀)¶
坻(小渚又山名左傳昭十二年有肉如坻又紙薺二韻)泜(水名在常山又音祗漢書斬餘泜水上蘇林音祗晉)¶
(灼云問其方人音祗丁計切師古曰二說皆是古音如祗今俗呼則如柢案廣韻墀字下泜字注云水名在常山即陳餘死處)¶
(又音祗是平聲自有兩音又紙霽二韻)遲(徐行也久也緩也棲遲息也亦作遟詩行道遟遟說文亦作揚雄賦靈)¶
(遲兮言神久留安處而不去也遲音棲又寘韻凡事自遲緩則平聲此速而待彼以彼為遲皆去聲)謘(廣韻語諄)¶
(謘荀子衆積謘謘乎又寘韻)菭(水衣又皆韻)治(攻理也又水出東萊又直利切理效也凡未治而攻之者)¶
(則平聲凡經史治天下左傳治絲大禹治水治玉曰琢治兵治獄之類是也為理與功効則去聲孝經聖人之治唐史致治之)¶
(美經史稱天下治莊子天下既已治矣書期于予治又曰同歸于治之類是也經史釋音自可辨或無明音亦准此推之)¶
<pb:KR1j0068_WYG_001-18b>¶
耛(耘也)持(執也)蚳(螘子周禮蜃蚳醢又具黄白文曰餘蚳)貾(餘貾貝之黄質白㸃者亦作蚔)¶
○紕(篇夷切繒疏又紙寘韻)𧧺(言謬)𢱧(手擊也亦作批)批(手擊唐史批逆鱗又紙屑二韻)¶
鈹(兵器劍如刀又大針)披(開也分也散也又荷衣曰披亦作被又紙寘禡三韻)被(左傳襄十四年被苫)¶
(盖又紙寘韻)翍(張羽)㱟(割肉開肉)旇(旗靡)耚(耕也)𠜱(削也)磇(磇霜)錍¶
(箭鏃)○悲(逋眉切慼也惻也)陂(澤障曰陂黄憲汪汪如千頃之陂亦作波又歌寘韻)波(漢書)¶
(弛山澤波池師古曰波音陂又歌韻)羆(獸似熊黄白色)藣(草名又筍虡飾爾雅旄謂之藣又寘韻从艸从罷)¶
𥰘(竹名)詖(譣詖又辯論也慧也佞也廣韻辯辭又寘韻)碑(釋名碑者葬時所設臣子追述君父之功)¶
<pb:KR1j0068_WYG_001-19a>¶
(以書其上初學記碑悲也以悲往事也今人墓隧宫室廟屋之碣皆謂之碑又下窆鹿盧柱亦謂之碑檀弓公室視豐碑又齊)¶
(韻)卑(下也賤也又紙韻)庳(同上下也揚子庳則儀秦鞅斯又紙寘韻)裨(𥙷也說文接也益也)¶
(又本韻)錍(說文鈭錍也从金卑聲博雅錍謂之銛一曰斧屬亦作鈚)椑(木名實似柹而青色文選閒居賦梁)¶
(侯烏椑之柹荆州記宜都出大椑又陌韻見下)埤(與卑同汙下也孟子謂淵敺魚注民思眀君猶水樂埤下荀子埤汚)¶
(庸俗又見下又紙韻)箄(取魚竹器又見紙寘二韻)鞞(牛鞞縣在蜀又見紙梗韻)○皮(蒲糜切說文剝)¶
(取獸革者謂之皮又手也生曰皮理之曰革柔之曰韋又皮膚肌表也又狐貉之裘曰皮也又姓出下邳鄭大夫子皮之後古)¶
(作)疲(說文勞力也廣韻乏也又倦也止也又左傳師還曰疲或作罷易或鼓或罷少儀朝廷曰退燕遊曰歸師役曰)¶
(罷)罷(同上又倦也止也又紙解禡韻)郫(地名一在蜀今屬成都一在晉左傳曰趙孟使殺公子樂于郫)¶
陴(城上女牆俾倪也裨益助城之高也)埤(増也厚也附也又見上)裨(偏將又裨冕禮記注公袞侯伯)¶
<pb:KR1j0068_WYG_001-19b>¶
(鷩子男毳總謂之裨荀子注天子六服大裘為上其餘皆為裨)脾(土藏)崥(山足)辟(飾縁邊本作紕)¶
(禮記素帶終辟注謂以繒采飾其側人君充朱大夫裨其紐及末士裨其末終末也又齊梗寘及陌韻)紕(詩素絲紕)¶
(之又喪禮既祥縞冠素紕以素飾冠緣也又本韻紙寘韻)𪌈(麥𪌈)毗(厚也輔也說文人齎色又夸毗體柔詩無)¶
(為夸毗爾雅注屈已卑身而柔順人也)比(和也竝也地名春秋大蒐于比蒲又比部官名又紙寘質韻)㮰¶
(屋梠楣)膍(厚也詩福祿膍之莊子臘者之有膍胲亦作脾周禮醢人脾析蠯醢注脾析牛百葉也是膍與脾通用又)¶
(作肶)𦳈(蒿也)𨈚(䠸體柔亦作毗)貔(執夷豹屬)魮(文魮魚名狀如覆銚鳥首而翼魚尾)¶
(音如磬生珠玉出山海經)鈚(犂館别名通作錍)邳(下邳地名又姓又灰韻)岯(大岯山一成之)¶
<pb:KR1j0068_WYG_001-20a>¶
(名亦作伾又灰賄韻)伾(書至于大伾又灰韻)鼙(騎上鼓亦作鞞呂氏春秋帝嚳令人作鼔鼙之樂)鞞¶
(縣名又見上又紙梗韻)椑(圓榼漢書美酒一椑又齊人謂斧柯為椑又隋圜也周禮考工記句兵椑又本韻陌韻)¶
琵(琵琶樂名推手為琵引手為琶)蚍(蚍蜉大蟻韓蚍蜉撼大樹)枇(枇杷果名)○麋(忙皮切說)¶
(文鹿屬从鹿米聲釋名澤獸也陸佃曰麋陽獸角始生而後護耳博物志麋聚草澤而食其埸成泥名曰麋暖民隨之種稻其)¶
(收百倍又與眉同荀子面無須麋又與麛同又水麋又犫麋醜人文選吳都賦犫糜之與子都又姓麋竺)麛(鹿子又凡)¶
(獸子初生皆曰麛韓愈猛虎行子食赤豹麛又齊韻)糜(粥也又爛也孟子糜爛其民賈山傳無不糜滅廣韻作又作)¶
(靡从麻从米舊从木誤)𪎭(穄粟)醾(酴醾重釀酒廣韻作醿)縻(繫也又牛靷曰縻亦作靡)靡¶
(同上傅說胥靡荀子注刑徒之人以鐵鏁相連繫也易吾與爾靡之漢書羈靡不絶又散也漢文帝詔為酒醪以靡榖者)¶
(多賈誼曰靡之者甚多注靡散也又爛也莊子子胥靡王溫舒傳靡獄中注靡碎也方言靡滅也又薺霽韻)劘¶
<pb:KR1j0068_WYG_001-20b>¶
(分也亦作又歌韻)𪎕(同上又散也)蘼(草名月令作靡)𦗕(乗輿金飾馬耳又薺韻)蘪(蘪蕪)¶
(蘄芷也根曰芎藭苖曰蘪蕪古詩上山采蘪蕪又荼蘪花)𢇲(𢇲穰地名)○夷(延知切傷也等也滅也平也易)¶
(也芟也東夷朝鮮箕子所封之地今之高麗是也說文南蠻从虫北狄从犬西羌从羊唯東夷从大从弓俗仁而夀有君子不)¶
(死之國亦作焉又鴟夷酒榼揚雄酒箴䲭夷滑稽腹如大壺吳王夫差取馬革為䲭夷受子胥沈之江范蠡自號鴟夷子禮記)¶
(在醜夷不爭鄭康成曰醜衆也夷猶等也四皓曰陛下之等夷是也又馮夷河伯馮音凭)焉(周官司寇行夫焉使)¶
(則介之又先韻)尼(古夷字本作漢書蓺文志公孫尼子七十子弟子也假借作禮記緇衣篇公孫子作又女夷)¶
(切仲尼又質韻)𡰱(同上玉篇古作𡰥)𡰥(漢高紀司馬𡰥將兵定楚地又陽𡰥地名又古仁字)峓(嵎峓)¶
<pb:KR1j0068_WYG_001-21a>¶
(東表之地廣韻嵎峓山名書作嵎夷舊本作銕誤銕古鐵字)夤(恭也又維也淮南子九州之外有八夤八夤之外有)¶
(八紘說文夤賔也又縁連也又腰絡易列其夤王弼云夾脊肉又真韻)胰(廣韻夾脊肉)寅(孟陬之辰漢志)¶
(引達於寅爾雅太嵗在寅曰攝提格又恭也又眞韻)䧅(隇䧅險阻)𢓡(說文行平易也亦作夷詩岐有夷之行)¶
跠(蹲踞亦作夷原壤夷俟)恞(恱也亦作夷詩我心則夷)洟(鼻液)彝(常也書彝倫攸叙又)¶
(器也書宗彝說文宗廟常器周禮注鬱鬯曰彝彝法也言為尊之法詩秉彝孟子作秉夷俗作彜非)姨(爾雅妻之姊妹)¶
(同出為姨郭璞曰同出謂已嫁詩邢侯之姨左傳息嬀過蔡蔡侯曰吾姨也)痍(創痍)侇(儕也等也經典)¶
(通作夷)荑(芟刈周禮稻人以水殄草而芟荑之又莁荑藥名亦作夷左傳芟夷藴崇之又齊韻)桋(木名詩隰)¶
(有杞桋又齊韻)遺(失也亡也加也餘也陳迹也又夷佳切又隊韻)宜(適理又肴也又祭名說文作宐廣韻俗作)¶
(冝爾雅詩書禮記皆用冝字盖傳寫之訛因仍至今不敢改也)儀(容也義也正也法也周禮六儀謂祭祀賔客朝廷喪)¶
<pb:KR1j0068_WYG_001-21b>¶
(紀軍旅車馬之容左傳有儀可象謂之儀又匹也說文度也詩我儀圗之方言儀來也淮潁之間曰儀書鳳凰來儀)義¶
(鄒陽傳裦義父之後應劭曰言春秋裦邾儀父也師古曰義讀曰儀又寘韻)轙(車衡載轡者又紙韻)㕒(厜㕒)¶
(山巉巗貌)涯(水際亦作厓又皆麻韻)崖(岸也又巖崖又皆麻韻)鸃(鵔鸃鷩鳥也似山雞而小漢侍)¶
(中冠之周禮有鷩冕)檥(說文榦也史記烏江亭長檥舟待項羽應劭曰檥正也有兩音漢書注整船向岸曰檥又紙韻)¶
議(謀議詩或出入風議陸徳眀曰協句音宜又寘韻)疑(不定也恐也惑也嫌也似也又庚質陌韻)儗¶
(荀子舉統類而應之無所儗㤰注儗讀為疑又紙寘韻)嶷(九嶷山名亦作疑相如賦過虞舜於九疑又陌韻)¶
觺(觺觺角貌又陌韻)移(易也徙也亦作迻施又遺也延也說文禾相倚也漢書注文書移書曰文移)¶
<pb:KR1j0068_WYG_001-22a>¶
施(史記衛綰傳劒人之所施易如淳曰施讀曰移師古音以豉切延也荀子充虗之相施易也注施讀曰移又施施自)¶
(得貌又扁扁喜恱貌孟子施施從外來音怡又如字又音異又見寘紙韻)栘(唐棣也)匜(盥水洗手器有柄可)¶
(以注水似羹魁柄中有道左傳奉匜沃盥又紙韻)椸(榻前几一曰衣架爾雅竿謂之椸)扅(扊扅門關)¶
(户扃)袲(廣韻宋地名又紙哿寘韻)酏(飲也周禮有酏飲注酏今之粥又飲也酒也内則黍酏又飲也謂粥稀者)¶
(之清也又先紙韻)暆(暆暆日行)蛇(委蛇自得亦作虵佗迤迆陀左傳引詩委蛇委蛇謂從者也杜預曰委蛇)¶
(順貌言人臣自公門入私門無不順禮從順也又蜲蛇澤鬼名紫衣而朱冠又歌遮韻)佗(漢任光邳肜贊委佗還旋)¶
(行貌又歌箇韻)迤(同上又歌紙韻)陀(韓愈詩逶陀結糾又歌韻)貤(移與爵賞又寘韻)鉹(涼州)¶
(呼甑說文曲鉹也一曰鬵鼎又紙韻)𠗺(冰室)簃(樓閣邊小屋)䔟(草萎䔟)沂(水出泰山論語)¶
(浴乎沂又眞韻)凒(凒凒霜雪貌)飴(餳也)頤(頷也養也卦名說文作臣宧史籀作)宧(爾雅)¶
<pb:KR1j0068_WYG_001-22b>¶
(室東北隅說文養也)台(我也說文說也又皆韻)貽(遺也貺也又寘韻)詒(贈言也遺也說文相欺詒)¶
(也通作貽詩詒厥孫謀又誒詒疑疾莊子誒詒數日注懈倦貌一云失魂魄貌又解寘泰韻)异(舉也退也已也又欺)¶
(辭堯典异哉孔氏王氏音怡又寘韻)圯(楚謂橋為圯从已矣之已與圮不同圮从人己之己)瓵(爾雅甌瓿謂之)¶
(瓵郭璞曰瓵甊小罌長沙謂之瓵)怡(說樂亦作台怠又泰韻)怠(同上又鳥名莊子東海有鳥焉其名)¶
(曰意怠又解泰韻)眙(舉目貌又盱眙楚州縣又寘韻)訑(拒人貌孟子訑訑之聲音顔色)○奇(渠宜)¶
(切異也詭也又離奇盤戾貌鄒陽傳輪囷離奇)騎(跨也又寘韻)錡(三足釜又鑿屬詩又缺我錡又紙韻)¶
琦(玉名一曰玩也)碕(典岸又作隑)祇(地神亦作示又安也大也易無祇悔見上)示(同上从亍)¶
<pb:KR1j0068_WYG_001-23a>¶
(从八亍音注偏旁从示者俗作礻又寘韻)祁(大也又舒遲詩被之祁祁爾雅徐也又太原縣名又與圻同又姓)¶
岐(山名亦作𨙸又路岐爾雅二達謂之岐旁郭曰岐道旁出也亦作伎又意有所知也詩克岐克嶷又州名又姓古有)¶
(岐伯)𨙸(漢匈奴傳秦襄公伐戎至𨙸師古曰𨙸古岐字)歧(本音舉綺切歧首也廣韻玉篇收作路歧字漢張堪)¶
(傳麥秀兩歧謂一莖兩穂如路歧之二達也)跂(足多指漢匈奴傳注凡有足者曰跂行亦作伎)伎(同上)¶
(詩維足伎伎又舒散也又紙寘韻)蚑(蟲行貌又長蚑蠨蛸别名又霽韻)軝(車長轂也)忯(愛也)¶
疧(病也亦作疷祗又薺韻)疷(詩俾我疷兮又薺韻)祗(詩臺者之來俾我祗兮)芪(芪母藥草)¶
其(指物之辭)期(信也㑹也限也約也又八達謂之崇期)棊(弈子本作棋)棋(左傳不如弈棋)¶
(又曰舉棋不定)旗(旂常之總名又熊虎為旗漢制鹵簿鸞旗在前屬車在後)淇(水出河内列子作綦)琪¶
(玉名)𤪌(弁飾禮部作)璂(同上周禮玉璂象邸)綦(青黒文又履下飾又極也荀子君綦貴詩綦巾蒼白)¶
<pb:KR1j0068_WYG_001-23b>¶
(色又寘韻)鶀(小鴈史記好射鶀鴈廣韻作䳢)蘄(草名又地名又求也荀子跨天下而無蘄又馬銜三都賦)¶
(結駟方蘄又真韻)祺(祥也又齊韻)麒(仁獸似鹿牡曰麒牝曰麟)騏(馬青驪色)蜝(彭蜝似蟹)¶
(亦作蜞晉蔡謨食之殆死)萁(豆莖)耆(長也老也左傳强也禮記音義云至也言至老境也曲禮六十曰耆)¶
(指使釋名耆指也不從力役指事使人也又紙寘韻)愭(恭也)鰭(魚脊)鬐(馬鬣)祈(求也爾雅)¶
(告叫也郭璞曰祈祭者叫呼而請事也亦作蘄又徐也亦作祁从示从斤示音祈俗作礻又渠希切)頎(長貌詩碩)¶
(人其頎又軫韻)旂(周禮交龍為旂爾雅有鈴為旂)畿(天子寰内地亦作圻漢刑法志畿方千里又門閫詩)¶
(薄送我畿韓愈詩白石為門畿)圻(左傳天子之地一圻書圻父詩作祁父漢毛萇傳曰圻祁畿同又真韻作祁字其音)¶
<pb:KR1j0068_WYG_001-24a>¶
(同上又徐也)崎(曲岸亦作埼隑碕又齊韻)埼(相如賦激堆埼張揖曰埼曲岸頭也)隑(哀二世賦臨曲)¶
(江之隑洲兮師古曰曲岸頭曰隑字作隑即碕字耳音鉅依切俗作隑又泰韻)肵(盛心舌之俎)幾(近也)¶
(易月幾望孟子幾千人矣漢書幾敗乃公事文帝㡬致刑措貢禹傳幾且千嵗皆有兩音唐書文景化幾三王無音又雕㡬禮)¶
(記丹漆雕幾之美又曰車不雕㡬鄭康成曰附纒曰㡬幾謂漆飾圻堮也)俟(万俟覆姓)○羲(虛宜切太昊氏)¶
(又曰包犧庖犧炮犧莊子作伏戲又重黎之後曰羲和又姓羲仲之後也說文气也从義从兮)犧(牲也祭天地宗)¶
(廟曰犧卜得吉曰牲色純曰犧亦曰牷又伏犧太昊又酒尊又歌韻)獻(漢王莽傳黄帝建華盖立斗獻師古音犧謂斗)¶
(魁及杓末如勺之形又歌霰韻)戲(同上又嗚戲嘆辭又大將之旗曰戲韓信傳可致戲下又吁為切與麾字同又見寘)¶
(韻)曦(日光)𣟵(蠡也杓也)巇(山險又罅隙揚子巇可抵乎)僖(樂也謚法小心畏忌曰僖)¶
(亦作釐魯僖公漢志作釐)嬉(戲也亦作娭又美也游也又紙寘韻)娭(漢安世樂神來宴娭師古曰戲也相)¶
<pb:KR1j0068_WYG_001-24b>¶
(如賦吾欲往乎南娭又曰氾濫水娭兮揚雄賦羣娭乎其中又倉頡篇云婦人賤稱)嘻(噫嘻有所多大之聲又歎)¶
(聲)熹(炙也盛也熾也亦作熺又諡法有功安人曰熹)禧(福也吉也亦作釐熙)釐(文帝紀祠官祝釐如)¶
(淳曰福也師古曰本作禧假借用郊祀歌嫗神蕃釐甘泉賦逆釐三神竝福也又與僖同魯釐公魏安釐王是也賈誼傳上方)¶
(受釐宣室徐廣曰祭祀福胙也應劭曰祭餘肉也漢儀注祭天地五畤皇帝不自行祠還致福釐師古曰釐福也又齊韻皆韻)¶
醯(酢也廣韻俗作䤈)䤈(唐書來俊臣傳以䤈灌鼻)熙(同上漢安世房中歌熙事備成師古曰熙)¶
(與禧同又廣也和也爾稚興也說文燥也又熙熙和樂貌方言作巸云喜也)譆(痛聲)希(止也望也少也)¶
(散也施也罕也又與睎同又紙韻)稀(疏也少也亦作希)俙(依俙仿佛也又紙韻)睎(觀也望也視也)¶
<pb:KR1j0068_WYG_001-25a>¶
(眄也慕也方言東齊青徐之間謂眄曰睎通作希公孫弘傳希世用事注希觀相也晉虞溥傳希顔之徒)欷(歔欷漢馮)¶
(衍論忠臣過故墟而歔欷又寘韻)唏(韓愈送區弘詩獨子之節可嘆唏注與欷同哀而不泣又紙寘韻)晞¶
(乾也燥也明不明之際也方言晞㬥也東齊北燕海岱之郊謂之晞)鵗(北方雉又紙韻)豨(豕也又紙韻)¶
㕧(唸㕧呻也亦作屎廣韻作)屎(詩民之方殿屎又紙韻)○伊(於宜切因也水名又惟也又彼)¶
(也又姓)猗(同上切嘆辭亦作欹詩猗與那與又美盛貌詩緑竹猗猗又長也美也漢武紀猗與偉與詩有實其猗注)¶
(長也箋倚也又猗于𤱔丘注加也說文犗犬也又紙哿韻)欹(嘆辭亦作猗从奇从欠欠去劒切說文凡由口出者)¶
(皆从欠若吹歌欷歔歐歎之類是也與傾敧字不同)禕(美也珍也又嘆辭亦作猗與褘字不同禕从示褘从衣)¶
椅(廣韻木名梓實桐皮又紙韻)旖(廣韻旖旎旗舒貌又紙韻)漪(同上切水文亦作猗河水清且漣漪)¶
洢(水名書作伊)咿(強笑語貌楚辭喔咿嚅唲)黟(黒木又縣名)衣(衣服上曰衣下曰裳又寘)¶
<pb:KR1j0068_WYG_001-25b>¶
(韻)依(凴也據也附也又𥿄韻)醫(療也亦作毉說文巫彭𥘉作醫又紙韻)噫(恨聲噫嘻毛云歎也)¶
(鄭注禮記噫不寤之聲亦作譩意懿又泰韻)譩(廣韻忿也又痛聲又紙韻)意(詩噫嘻字又作意韓信傳意烏)¶
(猝嗟又寘陌韻)懿(詩懿厥哲婦注懿有所傷痛之聲音於其反沈又如字又寘韻)鷖(鳧屬詩鳧鷖在涇)¶
繄(青黒繒又語助也惟也是也亦作翳又寘韻)翳(廣韻蔽也又隱也彰也羽葆也又惟也是也唐劉幽求傳)¶
(翳幽求是賴與繄同又寘屑韻)㙠(塵埃又寘韻)䃜(美石黒色)瑿(黒玉舊注美石黒色誤)黳¶
(黒也亦作鷖周禮王后安車雕面鷖總注青黒色)○詞(詳兹切言也請也說也告也說文意内而言外也通)¶
(作辭篆文作䛐)辭(同上又理獄爭訟又却不受也俗作辞)辤(不受籀文作辝通作辭說文从受从辛辛)¶
<pb:KR1j0068_WYG_001-26a>¶
(宜不受也此為辤受字經史多用辭字後人亦借為言辤字楊脩傳絶妙好辤)辞(佩觿集曰辭亂从舌其蕪累有如此)¶
(者然循用既久今亦不廢)祠(祭也周禮以春祠享先王說者曰品物少文詞多之謂祠禮記春曰礿夏曰禘說者云此)¶
(言夏商禮求福曰禱得求曰祠)柌(鎌柄)○微(無非切細也少也衰也眇也賤也隱也又太微少微星名又無)¶
(也論語微管仲中从从一从儿儿音人轉作微俗作㣲)薇(苦盆又白薇藥名蔷薇花名)溦(浽溦小雨浽音)¶
(綏)惟(謀也思也又専辭毛曰惟字有是為之惟書濟河惟兗州之類是也有思惟之惟書惟其始詩載謀載惟之類)¶
(是也有惟獨之惟書惟王不邇聲色之類是也又夷隹切)維(繫也絡也方隅也又繫船維纜也車盖維綱又太嵗在己)¶
(曰屠維毛曰凡䇿書年月必以維字發之亦取紀年繫年之義歟漢世或用惟字平帝䇿龔勝致仕曰惟元始二年是又有是)¶
(惟之義盖詩中維字亦有是惟之義如其釣維何其蔌維何之類是也又夷佳切又東送二韻)唯(専辭又夷隹切又賄)¶
(韻)濰(水在琅邪又夷隹切)帷(三禮圖在上曰㡩四旁及上曰帷上下四旁悉周曰幄張良運籌帷幄又于龜)¶
<pb:KR1j0068_WYG_001-26b>¶
(切又灰韻)○肥(符非切肥腯多肉也爾雅歸異出同曰肥詩我思肥泉又國名左傳晉荀吳滅肥又水名後人加水)¶
(作淝)淝(合淝在廬江)腓(脛腨易咸其腓又倚也詩小人所腓又病也詩百卉具腓又避也詩牛羊腓字之又)¶
(寘韻)痱(風病又賄寘韻)厞(隱也又寘韻)○霏(芳微切雨雪雰貌)菲(芳菲茂貌亦芴也相)¶
(如賦郁郁菲菲又蒠菜韓愈送區弘詩我念前人譬葑菲作平聲押又紙寘韻)馡(馡馡香氣相如賦作菲菲)妃¶
(嬪御之貴者次於后又隊韻)騑(說文驂旁馬又馬行貌詩四牡騑騑)匪(禮記少儀車馬之美匪匪翼翼)¶
(又真紙韻)非(責也違也訾也間也不是也案篆文析朱為非則是古緋字借為是非之非又與誹同鼂錯傳非謗)¶
(不治注非讀曰誹誹有三音則非謗亦同又紙寘韻)誹(非議又紙寘韻)扉(户扇爾雅闔謂之扉)緋¶
<pb:KR1j0068_WYG_001-27a>¶
(絳色)裶(曳衣貌相如賦衯衯裶裶亦作裴)裴(同上又漢魏郡有即裴縣又灰韻)餥(餱食方言陳楚)¶
(之間相謁食麥饘曰餥)飛(飛翔亦作蜚又六飛六馬也)蜚(莊子蜚大屋司馬相如傳蜚英聲又紙寘韻)¶
騛(馬逸足)¶
¶
三齊¶
¶
齊(前西切整也莊也等也好也又疾也詩仲山甫徂齊又正也詩人之齊聖鄭云中正通知之人也楊倞曰齊無偏頗)¶
(也又國名又姓又見下又支皆薺霽四韻)臍(肚臍古作齊左傳後君噬齊)蠐(蠐螬蟲詩領如蝤蠐)○¶
西(先齊切說文鳥在巢上日在西方而鳥西故以為東西之西篆作象形今作西與覀字不同覀音亞漢律歴志少)¶
(隂者西方西遷也隂氣遷落物於時為秋又先韻)栖(禽鳥所㝛皆謂之栖亦作棲又榻也孟子二嫂使治朕棲又㝛)¶
(也選詩輕露栖叢菊又栖栖猶皇皇也又霽韻)棲(同上古作西又棲遲息也詩可以棲遲又棲棲簡閱貌詩六月棲棲)¶
<pb:KR1j0068_WYG_001-27b>¶
捿(幽捿幽居也與栖同謝靈運詩恣此永幽捿)嘶(馬鳴又聲破日嘶)犀(獸名毛如豕蹏有三甲頭)¶
(如馬有三角鼻上角短額上頭上角長又瓠瓣詩齒如瓠犀)屖(堅也漢馮奉世傳器不屖利亦通作犀說文屖遟也)¶
(亦作棲又瓠屖亦作遟古以犀兕為甲故謂堅為屖)遟(遲久安也揚雄賦靈遟兮遟音栖音遲又支寘二韻)¶
撕(提撕)凘(解冰又支寘二韻)澌(聲破與嘶同周禮内饔注沙澌也音嘶又水索也盡也又支寘二韻)¶
○妻(千西切齊也與已齊也亦作雌又霽韻)雌(莊子猿徧狚以為雌又支韻)萋(草盛又與緀同)¶
(詩萋兮斐兮)淒(雲雨起貌又寒風詩淒其以風本作凄)凄(廣韻寒也)悽(悲痛)霋(霽也)¶
緀(帛文貌又緀斐文章相錯貌說文引詩緀兮斐兮又薺韻)○齎(牋西切待也付也遺也裝也送也俗作賫)¶
<pb:KR1j0068_WYG_001-28a>¶
(又歎聲易齎咨涕洟又支韻)躋(登也升也亦作隮齊)隮(詩朝隮于西)齊(記地氣上齊又見前)¶
懠(疑也又霽韻)擠(排也推也又霽薺韻)齏(也薑蒜為之又碎也和也亂也制也亦作𩐒)𩐒¶
(同上又利也莊子𩐒萬物而不為義)○氐(都黎切㝛名又戎種又薺霽二韻)低(髙低)隄(防也)¶
(塘也岸也亦作堤)堤(又薺韻堤本上聲無平聲後人相承作平聲用佩觿集曰堤滯之堤為隄防其順非有如)¶
(此者)詆(訶也又薺韻)柢(廣韻木根亦作氐又薺霽二韻)羝(牡羊)磾(染繒黒石又人名漢)¶
(金日磾亦作碑)碑(同上晉段匹碑又支韻)鞮(鞮鞪胄也又戎種記西方曰狄鞮通作氐又鞮鞻四夷樂)¶
(說文曰作趧又銅鞮春秋時晉離宫名又見下)○梯(天黎切說文木階也又見下)鷈(鷈似鳧而小)¶
(膏可塗刀文選注作鵜)鵜(同上亦作鷉)鷉(爾雅鷉一名須鸁注鷿鷉膏中瑩刀)睇(視也又霽韻)¶
○題(杜兮切說文頟也記雕題交趾又書題品題題目又椽頭以玉飾曰琁題玉題一曰璧璫又霽韻)睼¶
<pb:KR1j0068_WYG_001-28b>¶
(迎視也逺視也坐見也)啼(號也泣也鳴也古作嗁亦作諦謕)嗁(漢五行志豕人立而嗁)諦(荀子)¶
(哭泣諦號注音啼引管子豕人立而諦又霽韻)謕(漢嚴助傳孤子謕號又霽韻)提(挈也舉也舉四封之内而)¶
(計之曰提封又浮屠所居謂之招提又與媞同詩好人提提又支霽二韻)媞(媞媞安貌一曰美好又舒緩亦作偍又紙)¶
(韻)偍(荀子難進曰偍)禔(安福又支韻)褆(衣厚褆褆又紙韻)綈(厚繒)鴺(鳥名左思)¶
(賦鷩鴺山棲)緹(帛丹黄色周禮注緹衣古兵服之遺色纁也漢官儀執金吾緹騎二百人又薺韻)罤(兔網)¶
(亦作蹄)蹄(足也又兎網莊子音義兎弶也係其脚故曰蹄古作蹏)蹏(同上又赫蹏紙名趙飛燕傳赫蹏書)¶
(孟康曰蹏猶地也染紙素令赤而書之鄧展曰赫音䦧牆之䦧應劭曰赫蹏薄小紙也亦作㡗)㡗(&KR2676;㡗赤紙一曰帷也)¶
<pb:KR1j0068_WYG_001-29a>¶
鞮(單革履又見上)䬾(餹䬾餌也)䨑(霽雲)桋(女桑廣韻木之長條又支韻)稊(似稗布地)¶
(生亦作苐)苐(莊子在苐稗本又作梯)梯(木稚易枯楊生梯字書多作稊誤)荑(卉木初生貌又初生)¶
(茅詩手如柔荑又荑桑又支韻)鵜(鵜鶘水鳥爾雅鵜鴮鸅又見上)締(結不解又霽韻)銻(鎕銻火齊)¶
𧋘(陸璣草木疏蝘一名蛁蟟青徐謂之螇螰楚人名之蟪蛄秦謂之蛥蚗或名之蜒蚞郭璞曰俗呼胡蟬江南謂之螗)¶
(𧋘)瑅(玉名)騠(駃騠駿馬)鶗(廣韻鶗鴂子規也亦作鷤又霽韻)鮧(魚名)踶(廣韻小蹋)¶
(謂之踶又躗也莊子怒則分背相踶有兩音又霽韻)折(折折安舒貌記吉事欲其折折爾又屑韻寘韻)○泥¶
(年題切水和土又水名爾雅水潦所止曰泥丘又杇也又薺霽二韻)臡(肉醬雜骨曰臡周禮鹿臡麋臡)尼(孔子)¶
(字仲尼又和也說文從後近也)怩(忸怩心慙又質韻)呢(呢喃言不了)秜(稻自生也)跜(躨跜)¶
(虯龍動貌見文選)旎(廣韻旖旎旗舒貌又薺韻)○倪(研奚切端倪又姓亦作兒又弱小孟子反其旄倪又)¶
<pb:KR1j0068_WYG_001-29b>¶
(麻寘二韻)兒(同上漢有兒寬儒林傳作倪寬又老人兒齒謂齒落復生也詩黄髪兒齒又弱小又支韻)齯(齯齒)¶
(古作兒)䘽(衣裗爾雅注衣縷齊人謂之攣或曰袿衣之飾又屑韻)蜺(寒蟬一曰虹蜺又見屑陌二韻)¶
霓(同上屈虹也又爾雅疾雷為霆霓又屑陌二韻范忠文公鎮試學士院詩用彩霓字學士以沈約郊居賦雌霓連婘)¶
(讀霓為入聲謂鎮為失韻司馬文正公光曰約賦但取聲律便美非霓不可讀為平聲也當時有學者皆為之憤鬱居正曰韻)¶
(中此類甚多凡一字有兩音或三音而義同者皆可通用經史子集所用或諧聲或協韻或釋文音義略舉一二而不盡載但)¶
(義同者皆可通用)輗(大車轅端持衡者又寘韻)鯢(魚名)麑(鹿子一曰狻麑亦作猊爾雅狻麑如虦貓)¶
(食虎豹郭璞曰即師子也出西域)○離(鄰溪切近曰離逺曰别說文倉庚也借為離别字又流離似玉又流離鳥)¶
<pb:KR1j0068_WYG_001-30a>¶
(名又流離林離與漓同又長離神名相如賦前長離而後矞皇纎離駿馬李斯傳乗纎離之馬爾雅大琴謂之離又陸離参差)¶
(雜亂低昂分散相連貌又光輝粲爛貌沈約詩紫燕光陸離又江離草名髙漸離人名又附著易離麗也疇離祉詩雉離于羅)¶
(月離于畢莊子附離不以膠漆又遭也屈原離騷言遭憂而作辭也王裒頌離此患也與罹同又陳也左傳昭元年設服離衛)¶
(又見霽韻中自然分離則平聲書離心離徳孟子離散之類是也彼此相離而去之則去聲中庸道不可須臾離孟子達不離)¶
(道之類是也)离(說文卦名明也亦作離又支韻)蠡(瓠瓢荀子以蠡測海又谷蠡匈奴王弟名服䖍曰谷音鹿)¶
(韋昭曰蠡音麗師古音落奚切又歌薺哿三韻)劙(剥也割也直破也廣韻分破也亦作棃剺又薺霽二韻)黎¶
(衆也黒也又國名又黎黄倉庚郭璞曰欣黎黄之音亦作菞耿恭傳黎面流血注黎即剺字古通用也又黔黎與䵩同)¶
犂(牛駁文又耕具又耕也匈奴謂飯匙曰留犂亦作犁)犁(同上又匈奴謂天為撐犁撐音除庚反)瓈¶
(玻瓈寳玉亦作頗黎)𨛫(國名詩書作黎說文作𨛫)黧(黒黄色亦作黎爾雅黧黄倉庚也)藜(草似)¶
<pb:KR1j0068_WYG_001-30b>¶
(蓬亦作黎菞)蔾(蒺蔾亦作藜左傳引易作黎揚雄校獵賦作棃)梨(果名亦作棃)棃(同上又凍)¶
(棃老也方言眉棃耋鮐老也東齊曰眉燕代之北鄙曰梨郭璞曰言面色似凍梨也詩行葦傳耉凍梨也)邌(徐緩又徐)¶
(行貌史記邌明言天徐徐欲明之頃也又待其明也亦作黎)驪(馬深黑色周穆王八駿有盜驪)鸝(黄鸝倉庚)¶
(也鳴則蠶生說文作黄離亦作鵹黧稚)盠(以瓢為飲器又薺韻)麗(髙麗東夷國又附著書謹厥麗乃勸通作)¶
(離又霽薺二韻)䕻(說文草木相附䕻而生通作麗又霽韻)褵(婦人之褘又衣帶也或作縭䙰)縭¶
(詩親結其縭緌也介也帶也又支韻)纚(緌也詩紼纚維之爾雅引詩作縭又薺韻)㒿(接㒿白冒晉山簡傳)¶
(作接籬爾雅注作睫攡)攡(郭璞爾雅注江東取白鷺頭翅背上長翰毛以為睫攡名之曰白鷺縗)罹(遭也)¶
<pb:KR1j0068_WYG_001-31a>¶
(罥也通作離說文心憂也从四誤)蘺(江蘺又芎藭苗一曰䕻蕪别名亦作離據相如賦江離䕻蕪則非一物也又藩)¶
(也過秦論築長城而守藩蘺)籬(竹籬亦作蘺㰚)㰚(同上廣韻柴㰚)醨(薄酒)漓(水滲入地又淋)¶
(漓相如賦作林離陸機賦作流離)璃(瑠璃似玉有十種漢西域傳相如賦魏略竝作流離)灕(淋灕秋雨通作)¶
(漓亦作離)孋(戎國亦作麗)䅻(說文引詩彼黍䅻䅻今詩作離長沙人禾二把曰䅻)穲(苗也又穲穲黍)¶
(稷行列)矖(視也又薺韻)來(至也還也及也招之也亦作倈徠又麥也亦作釐徠詩恵然肯來音郎才切又)¶
(音棃陸徳明云古協韻多音棃左傳棄甲復來楚辭山鬼篇天路險難兮獨後來皆音棃漢書康鼎來韓愈淮西碑四夷畢來)¶
(亦音棃又皆泰二韻)䅘(麥也又皆韻)釐(理也說文家福也又毫釐禮記差若毫釐又與䅘同劉向傳貽我釐)¶
(麰師古釐力之反又讀與來同又虛其切與僖禧同又支皆韻)氂(十毫東方朔傳失之毫氂說文氂牛尾凡言釐者毛)¶
(之强曲者也)嫠(婦無夫左傳嫠不恤其緯亦作釐詩傳鄰之嫠婦小爾雅寡婦曰嫠)犛(牛名黑色亦作)¶
<pb:KR1j0068_WYG_001-31b>¶
(氂斄又爻韻)斄(荘子斄牛大若垂天之雲又見皆韻)𩭇(髤𩭇髮起)梩(鍫也又從土轝見六韜)¶
貍(貍亦作狸霾又皆質二韻)霾(左傳叔豹季霾又皆泰二韻)○雞(堅溪切知時畜籀文作鷄)¶
稽(留止也考也計校也賈誼傳反脣而相稽又卜問書卜稽曰其如台廣韻作叶亦作乩俗作又薺韻上从禾禾音)¶
(雞與禾字不同从禾誤)乩(卜問)枅(屋櫨又先韻)筓(簮也禮記女子十有五年而筓)羈(馬絡)¶
(頭鄒陽傳不羈之士言才識髙逺不可羈係也亦作䩭又禮記内則翦髪為鬐男角女羈注夾曰角午達曰羈謂一直一横)¶
(也)䩭(後漢馬援傳臣謹依儀氏䩭)羇(旅寓)奇(不偶也零也亦作觭畸踦李廣數奇孟康曰奇隻不)¶
(耦也師古曰言廣命頻隻不偶也易陽卦竒又凡數之零餘皆曰竒易歸竒於扐又奇衺又渠宜切異也又紙韻从大从可俗)¶
<pb:KR1j0068_WYG_001-32a>¶
(作竒)觭(漢五行志匹馬觭輪無反榖梁傳作倚音同又見下及薺韻)畸(同上又殘田)踦(太玄經踦)¶
(贏二贊以象閏又見下又薺韻)倚(荀子倚魁之行注引方言秦晉之間凡物體不具謂之倚莊子南方有倚人焉竝音)¶
(與畸同又紙寘二韻)𢽽(著取物說文持去也古作敧又見下)剞(劂也又薺韻)掎(掎角見廣韻罥其首)¶
(曰角掎其足曰掎掎偏引也又薺韻)饑(榖不熟又餓也詩饑饉薦臻陸音飢又音機韓詩外傳一榖不升曰歉二)¶
(榖不升曰饑亦作飢漢元帝紀救民飢饉師古曰榖不熟為飢蔬不熟為饉)肌(膚肉)𩨒(同上列子𩨒骨不䃣)¶
機(樞機機杼又巧術也說文主發謂之機書若虞機張孔安國曰機弩牙也又與幾同漢書萬機後漢馮衍傳達萬機)¶
(之變章懐太子曰事非一塗故曰萬機引書一日二日萬機)鐖(鉤逆鋩淮南子無鐖之鉤不可以得魚)刏¶
(刲也又霽韻)禨(祥也崇也又霽韻)幾(危也尚也期也察也又庶幾近也詩式飲庶幾易唯幾見幾書萬㡬)¶
(惟㡬皆幾微兆朕也又與譏同周禮無關門之征猶幾荀子闗市幾而不征又㑹也左傳定元年易幾而哭又薺霽支韻)¶
<pb:KR1j0068_WYG_001-32b>¶
譏(誹也誚也諫也譴也問也又伺察曰譏孟子闗市譏而不征)磯(磧也又感激也孟子是不可磯也石激水)¶
(曰磯微切以激之也)鞿(楚辭注韁在口曰鞿舊云馬絡誤)耭(耕也)璣(珠不圓又霽韻)蟣(蝨子)¶
(又薺韻)嘰(大人賦嘰瓊華張揖曰嘰食也)姬(周姓顔師古曰姬本周之姓貴於衆國之女所以婦人美號皆)¶
(稱姬左傳雖有姬姜)朞(周年又復時亦作期祺从日月之月本从月誤)期(禮期服齊衰不杖唐明皇諱隆基改)¶
(期親為周親左傳昭二十三年叔孫旦而立期焉杜預曰從旦至旦為期謂復時也)祺(唐温彦博傳我見其不逮再祺)¶
(矣)基(經也業也址也始也設也本也)棋(本也史記律書箕者言萬物根棋)箕(宿名亦作旗又簸箕)¶
(箕帚)旗(荀子國壽旗翼)其(語辭書若之何其詩夜如何其亦作居又祝其地名即夾谷也酈食其審食其漢人)¶
<pb:KR1j0068_WYG_001-33a>¶
居(禮記何居又魚御二韻)萁(禮記梁曰薌萁又菜似蕨又草如荻而細漢五行志檿弧萁服)錤(鎡錤)¶
(鉏也孟子作鎡基月令注作錤樊噲贊作兹基錤基義異者重押)踑(踞也通作箕漢南越尉佗魋結箕踞)諆¶
(謀也說文欺也从其本从基誤)○谿(牽奚切水注川曰谿亦作溪磎)溪磎(馬融笛賦臨萬仞之石磎)¶
(唐李磎僖宗欲相之劉崇魯掠其麻而哭乃止)鸂(鸂鷘水鳥)敧(不正亦作𢼨古作敧與欹字不同欹於宜切从)¶
(欠伸之欠本作欹誤)𢼨(亦作𢼮从攴非従支)觭(角一俛一仰)䗁(長足蟲又紙寘二韻)徛(石矼)¶
(橋也亦作碕又霽韻)踦(一足方言梁楚之間物體不具者謂之踦雍梁之西郊嘼支體不具者謂之踦)崎(崎嶇)¶
(又支韻)欺(謾也詐也陵也)魌(醜也漢逐疫有魌頭亦作倛監本脫厶字)倛(荀子面如蒙倛注曰倛方)¶
(相也其首蒙茸故曰蒙倛韓愈曰四目方相兩目為倛)僛(醉舞貌詩屢舞僛僛)娸(醜也枚臯賦詆娸東方朔)¶
(又自詆娸其文骩骳又霽韻)○兮(弦雞切說文兮語有所稽也从丂八象氣越亏也徐曰為有稽考未便言之言)¶
<pb:KR1j0068_WYG_001-33b>¶
(兮則語當駐駐則氣越亏也又歌辭)奚(何也又姓說文大腹也又東北夷周禮注古者従坐男女沒入縣官為奴其少)¶
(才知以為奚今之侍史官婢也或曰奚官女也又羊奚草名又薺韻)㜎(女隷通作奚)傒(東北夷名通作奚又)¶
(人名春秋齊卿髙傒)蹊(徑路又穿徑左傳牽牛以蹊人之田亦作徯)徯(同上後漢書鷹隼未擊矰弋不施於)¶
(徯隧月令塞徯徑又注望也又薺韻)騱(驒騱野馬驒音顛見相如賦)鼷(春秋鼷䑕食郊牛角一名甘口䑕食)¶
(物不痛爾雅有螫毒者)豀(反戾也荘子婦姑勃豀从谷从奚谷音噱口上阿也與山谷字不同从谷者俗書豀壑字)¶
(也)貕(獸名周禮幽州其澤藪曰貕養)謑(恥也莊子謑髁无任又薺韻)嵆(山名亦姓以禾誤與㑹稽)¶
(同)攜(切同上提攜也離也俗作攜携)巂(子巂鳥出蜀中亦曰子規聲訛也又布榖也又規也車輪轉一周為)¶
<pb:KR1j0068_WYG_001-34a>¶
(巂一周文九尺八寸地禮記立視五巂上从屮屮丑列反非从山也)鑴(日旁氣周禮眂祲十煇三曰鑴又鼎屬廣韻云)¶
(大鍾又灰韻)觿(角錐銳耑可以解結又灰韻)畦(田五十𤱔曰畦又畦畛)眭(廣韻目深惡視)¶
酅(邑名)蠵(觜蠵大龜亦星宿名又灰韻)○迷(綿兮切惑也亂也)麛(鹿子亦作麑凡)¶
(獸子初生皆曰麛曲禮士不取麛卵又支韻)麑(王制不麛不卵注亦作麑音同)㜷(齊人呼母為阿㜷亦作)¶
(彌李賀呼母阿彌)彌(益也長也滿也久也亦作弥)冞(深也冒也周行也說文作䍘今作䍘詩冞入其阻與)¶
(穼字不同穼音森从穴从木冞从冂从米从木誤)䍘(同上又罟也从木誤)瀰(渺瀰大水貌本作濔又見薺韻)¶
弥(方言弥縫通作彌古文作)○篦(邊迷切竹器)𨻼(說文牢也所以拘非也亦作狴又紙韻)¶
鎞(掠器杜甫詩金鎞刮眼膜)○烓(淵畦切行竈又梗隊韻)¶
　洪武正韻卷一¶
<pb:KR1j0068_WYG_001-34b>¶
