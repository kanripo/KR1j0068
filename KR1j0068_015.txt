# -*- mode: mandoku-view -*-
#+TITLE: 洪武正韻
#+DATE: 2018-03-30 14:15:05.478097
#+PROPERTY: ID KR1j0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十五
<pb:KR1j0068_WYG_015-1a>¶
欽定四庫全書¶
　洪武正韻卷十五¶
　　　　　　　　　　　　　　明　樂韶鳯等　撰¶
　　　　五屑¶
¶
屑(先結切動作屑屑又清也潔也恭也碎也顧也勞也方言屑屑不安也秦晉曰屑屑郭璞曰往來貌漢王良傳往來)¶
(屑屑不憚煩又輕也茍也孟子不屑就不屑去古作㞕)㞕(後漢崔駰達㫖辭吾亦病子㞕㞕而不已也)僁¶
(細聲)○𨇨(蹩𨇨旋行貌亦作躠殺)殺(莊子弊殺為仁亦作蹩躠又轄泰二韻)楔(櫼也爾雅)¶
(棖謂之楔一曰含桃一曰角柶喪事用之禮記楔齒从刀監本从力誤)揳(廣韻㩢揳撚也又塞也又不方正也見下)¶
<pb:KR1j0068_WYG_015-1b>¶
薛(莎也六韜蓑薛簦笠是以莎草為雨衣也又國名又姓篆文國名字作辥名字作今文與春秋多用薛字却以國)¶
(名嶭字為嶻嶭字史記孟嘗君傳國名作薛)𦵮(偏旁阝在左者卽𠂤字也阜𠂤阝同)紲(繫也又馬韁又長繩)¶
(亦作絏緤)絏(論語縲絏之中左傳臣負羈絏)緤(賈誼傳係緤之)褻(私服衷衣也又衣破壞之餘曰褻又)¶
(狎近也又與媟同从衣中埶)媟(嬻也狎也慢也洿也亦作暬泄俗作凡从枼者皆然)暬(詩曾我暬御國)¶
(語居寢有暬御之箴說文日狎相慢也字當从埶)泄(荀子憍泄者人之殃也又去也亦作渫又漏也亦作洩又寘韻俗)¶
(作泄)渫(同上又治井也又清也又葉韻俗作)洩(左傳言語漏洩又寘韻)枻(荀子非相篇注檠枻)¶
(正弓弩之器又寘韻俗作)偰(高辛氏子商之祖也亦作契禼)契(又霽韻)禼(同上說文蟲名作)¶
(誤)○孽(魚列切說文庶子曰孽又盛飾貌詩庶姜孽孽又妖孽變怪也漢志蟲豸之類謂之孽孽則牙矣)¶
<pb:KR1j0068_WYG_015-2a>¶
𧕏(說文禽獸蟲蝗之怪謂之𧕏亦作㜸)㜸(婢妾賈誼傳庶人㜸妾又與𧕏同)蘖(妖蘖麴蘖又斫木餘)¶
(又肄生曰蘖古文作𣎴本無頭今文作蘖下从𣎴非从木也从木者轉寫訛出頭耳)糵(說文牙米又麴糵)𪌊¶
(周禮媒人注齊人名麴𪌊曰媒)讞(議獄又銑霰韻)䡾(高貌揚雄賦飛檐䡾䡾又轄韻)齧(噬也从刃誤)¶
䘽(衣裗又齊韻)臬(射的亦作槷槸又法也書臬司臬事又禮注云門橜也亦作闑爾雅在牆曰楎在地曰臬)¶
槸(見車攻詩注)闑(韋昭曰門中橛爲闑爾雅橛謂之闑通作臬)摰(危摰也考工記大則短而摰从)¶
(埶从手與摯字不同摯从執持之執)掜(捻聚亦作摰俗作揑又紙韻)隉(杌隉危也亦作卼臲又作槷)臲¶
(易于臲卼韓愈贈劉師服作兀臲一本作𭺠𦤞亦作兀臬)嵲(嵽嵲山貌亦作𡺼嶭)𡺼(杜甫鵰賦置巢巀&𡺼亦作)¶
(嶭)嶭(嶻嶭山貌又轄韻)蜺(屈虹亦作霓蛪又齊陌二韻)霓(又齊陌二韻)蛪(史記天官)¶
<pb:KR1j0068_WYG_015-2b>¶
(書其蛪者類闕旗)钀(馬勒旁鐵一曰扇汗又曰排沫爾雅鑣謂之钀俗作)○結(古屑切締也又霽韻)¶
袺(執衽)拮(詩予手拮据注撠拘也廣韻手口共有所作又質韻)紒(采薇詩注象弭所以解紒義與結同)¶
(音計又音結據此則結束之結亦可作去聲用又霽韻)髻(莊子竈有髻司馬氏云竈神著赤衣狀如美女音結又霽)¶
(韻若叶韻則髽髻字亦可作入聲用)絜(麻一耑又淸也淨也孟子歸絜其身从刃誤)潔(淸也淨也通作絜从)¶
(刃誤)鍥(方言刈鉤自關而西或謂之鎌或謂之鉤或謂之鍥)𢴲(𢴲橰汲水具也)訐(面斥人隱過論語惡)¶
(訐以爲直者注攻發人隂私也賈誼傳面相斥罪也)羯(犗羯羊羖也又地名)孑(同上切單也餘也人無右臂也)¶
(又㦸也左傳授師孑焉)揭(掲起說文高舉也長貌詩葭菼揭掲)𨥂(㦸也)偈(用力貌莊子偈偈乎揭仁)¶
(義又寘韻)桀(桀桀秀也詩維莠桀桀)○闕(丘月切門觀爾雅觀謂之闕郭璞曰宫門雙闕也廣雅象魏者)¶
<pb:KR1j0068_WYG_015-3a>¶
(闕也釋名闕在門兩旁中央闕然爲道也三輔黃圖云人臣至此必思其所闕少又游車補闕者曰游闕見左傳又闕翟后服)¶
(刻繪爲衣不畫也亦作屈𦁐又失也過也不恭也空也虛也又選闕空宮也)屈(玉藻君命屈狄又質韻)𦁐¶
(見廣韻)闋(樂終說文事已閉門又隙也牖也莊子瞻彼闋者又門開也)缺(虧也說文器破也又電光照處)¶
(謂之列缺)𡙇(唐李嗣眞傳太常𡙇黃鍾張九齡選舉疏每一官𡙇以不次用之此與欠闕空闕虧闕同義又毁也玷也)¶
(江文通上建平王書坐貽謗𡙇)○朅(竒熱切去也健也)愒(息也又霽泰韻)偈(疾也)揭(高舉)¶
(也又見下)○別(避列切異也又離也解也訣也)蹩(踶也跛也又蹩蹩旋行貌亦作弊)弊(莊子弊殺)¶
(爲仁又寘韻)苾(菜名又質韻)馝(香也又質韻)飶(食香又質韻)㧙(擊仆也張衡賦徒搏)¶
(之所撞㧙)𢱧(反擊亦作批)批(相如賦批巖衝擁又支齊紙三韻又莊子批大郤有二音經史中如批逆鱗之)¶
(類可通用)○鼈(必列切介蟲又蕨也)鷩(赤雉左傳丹鳥氏司閉也杜預曰鷩雉也又寘韻)彆(弓戾)¶
<pb:KR1j0068_WYG_015-3b>¶
閉(闔也塞也又寘韻)別(分也異也辨也爾雅小山曰別又大別小別山名周禮八成聽稱責以傅別先鄭曰)¶
(傅別謂劵書也傅傅著約束於文書別別爲兩兩家各得一後鄭曰傅別謂爲大手書於一札中字別之)辯(周禮士師)¶
(荒辯之法先鄭讀爲風別之別荒政十有二士師別受敎條陸音彼列切又銑霰二韻)○列(良薛切剖也行次也)¶
(位序也布也陳也分解也又姓又魚韻)烈(火烈又光明盛也功之光且盛者曰烈書丕承哉武王烈掦武王之大烈)¶
(又惡之著者曰烈孟子於今爲烈又威也枿也詩載燔載烈毛傳火曰燔貫之加于火上曰烈鄭箋烈爛也又栗烈寒氣詩冬)¶
(日烈烈鄭云烈烈猶栗烈也又毒也公孫弘以湯旱爲桀之餘烈又剛正曰烈貞女曰烈女)迣(鮑宣傳男女遮迣晉)¶
(灼曰古列字)洌(水淸潔也)冽(寒也)裂(擘裂破也又繒餘又鞶囊亦作厲又霽韻)厲(鞶厲又嚴)¶
<pb:KR1j0068_WYG_015-4a>¶
(也蜀都賦淳風厲注叶韻音列霽韻)迾(遮也通作迣又霽韻)栗(考工記弓人居幹之道栗不迆後鄭云栗讀)¶
(如裂陸音烈又質韻)蛚(蜻蛚)栵(爾雅栵栭今江東呼爲栭栗吳楚呼爲茅栗又霽韻)茢(芀也可以爲帚)¶
(掃除不祥又謂之苕爾雅謂之王彗)戾(曲也罪也戾其頭也又乖也潘岳西征賦庶免於戾音劣亦作盭又霽韻)¶
盭(賈誼傳上不使人頸盭而加也又霽韻)攦(折也撕也莊子攦工倕之指又霽韻)捩(紾也捋也通作)¶
(戻韓愈送窮文捩手翻羮又拗捩固相違也)○月(魚厥切太隂之精其冕象蟾兔海蚌食其光而生珠因名曰明)¶
(月古作象形今作月上有闕中二畫連左不連右與月月三字不同)刖(絶也斷足也从日月之月又轄韻从月誤)¶
軏(車轅耑持衡曲木又五忽切論語輗軏有兩音)衞(䕶也從也兵衞也范曅靈帝贊逐棲官衞協韻于别切又)¶
(隊韻)悅(喜也)說(同上詩說以使民易民說無疆兌說也又舍息也詩於我歸說古與論說字通用後人作悅以)¶
(别之俗作說)兌(學記兌命曰與說同又隊韻俗作兊凡从兌者皆然)閱(觀也歴也說文具數於門中也史記)¶
<pb:KR1j0068_WYG_015-4b>¶
(明其等曰閥積其功曰閱又有功曰閥有勞曰閱車千秋傳無戌閱功勞師古曰伐積功也閲經歴也今人以家世門户為閥)¶
(閱誤矣又買賣物賈也荀子良不爲折閱不市注折閱謂損其所賣物價也又檢視也俗作閱)越(發揚也超也遠)¶
(巴墜也走也逾也又于也於也又發語辭與爰同於越國名百越南蠻摠名通作粤又蒲草屬選葛越注草布又曷韻)¶
粤(說文于也於也審察之詞也通作曰案史記稱堯舜禹皆云粤若稽古孔氏尚書作曰若稽古說者以曰為史氏之)¶
(言以史記考之是謂越同如書越若來是也史漢越皆作粤劉安世曰自昔在帝堯至作堯典孔子序文也堯典二字古篇目)¶
(也曰若發語辭也曰與粤同)曰(同上又語也謂也稱也篆文作今作曰上有闕與日字不同)熭(火乾又曝)¶
(也爇也見廣韻又見隊韻)鉞(大斧又謂之戚又謂之揚說文作戉)戉(司馬法夏執玄戉商執白戚周左杖黄戉)¶
<pb:KR1j0068_WYG_015-5a>¶
(說文戉越也从音厥象形)䋐(采章也又苧布一曰車馬飾)樾(木隂)𧑅(彭𧑅似蟹而小)䬂¶
(風聲)狘(獸名又驚走貌禮運麟以為畜故畜不狘)蚎(蟚蚎似蟹而小亦作𧑅)○謁(於歇切請也告)¶
(也白也訪也請見也漢書謁歸謂請歸也爰盎傳上謁注若今通名也又泰韻)暍(傷暑史記禹扇暍)閼(太歲)¶
(在卯曰單閼又曷韻)噎(食窒氣不通亦作饐䭇咽)饐(養老之禮祝饐在前又寘韻)䭇(漢賈山傳祝䭇)¶
(在前又寘韻)咽(同上又哽咽悲塞也又先霰二韻)翳(魏都賦桃季䕃翳叶韻音咽又支寘二韻)○¶
穴(胡决切窟竉又壙也詩臨其穴)○烕(呼决切褒姒烕之从戌从火火物也戌諧聲也一曰火墓於戊至戌)¶
(而滅故从戌也新唐書高宗賛引詩作滅誤漢五行志引詩作烕)𣧡(盡也)𡟬(滅也莊子皆𡟬可以休老)¶
𦐋(小飛貌莊子作決)吷(小聲莊子劒首一吷一曰飮也)血(氣血)泬(水從穴出又泬寥空貌又)¶
<pb:KR1j0068_WYG_015-5b>¶
(邪僻也唐裴延齡等賛君臣回泬)岤(文選劉安招隱士虎豹岤注穿穴也)決(小飛貌莊子決起而飛又許劣)¶
(切同又見下)○拙(朱劣切不巧也)梲(梁上楹又杖也亦作掇俗作又曷韻)棳(同上又縣名漢)¶
(地理志益州郡有母棳縣師古曰棳讀與梲同其字从木母音無)準(鼻頭又賄軫韻)綴(聨也古作叕又舞列)¶
(也又隊韻)輟(止也歇也)罬(網名)啜(言多不止又泣貌)惙(憂也詩憂心惙惙)畷(井田)¶
(兩陌間道又隊韻)剟(割取賈誼傳剟寢户之簾又曷韻)錣(列子倒杖策錣上貫頤張湛曰錣杖末鋒淮南)¶
(子注馬策端有利鐵所以刺不前也)餟(祭酹酒一曰連祭亦作醊又隊韻)醊(史記封禪書爲醊食羣臣從者)¶
(又隊韻)○滅(彌列切火熄也又盡也絕也沒也)搣(手拔又摩也撚也批也捽也)蔑(無也說文)¶
(勞目無精也从苜从戌人勞則蔑然也又地名左傳盟于蔑公穀二傳作眛音同又輕易也亦作懱俗作蔑監本从廾从戌)¶
<pb:KR1j0068_WYG_015-6a>¶
(誤)眜(同上又地名又曷韻)𦸑(晉王沈釋時論敖𦸑道素)懱(同上)衊(汚血也从艹从戌誤)¶
𥽘(鬻也)篾(析竹筠)蠛(蠛蠓細蟲又作薎从艹从戌誤)䁾(目眚宋玉風賦得目爲䁾)○¶
傑(巨列切才也特立也荀子注倍萬人曰傑白虎通賢萬人曰傑亦作桀)桀(王逸注楚辭一國高爲桀又磔)¶
(也又雞棲杙也又夏桀又見上)榤(雞棲杙詩作桀唐有趙榤憲宗時爲振䘏使)楬(廣韻所有表識說文櫫也)¶
(左傳楬而書之周禮職金注有所表識謂之楬櫫蜡氏埋而置楬表楬閥閱自序所以書也周禮物楬而書之又轄韻)¶
渴(水涸周禮渴澤用鹿亦作竭又曷韻)竭(盡也又涸也)揭(負也又舉而豎之也漢書揭竿爲旗又擔)¶
(也)碣(碣石近海山名在冀北又碑碣李斯所造後漢書注方者謂之碑圓者謂之碣亦作嵑又石特立者曰碣又寘)¶
(韻)堨(堰也唐張守珪傳渠堨爲虜毁又曷韻)○熱(而列切炎氣)○撆(匹蔑切小擊也略也)¶
(引也亦作撇又寘韻)撇(韓愈曹成王碑撇蘄水杜甫享太廟賦卷垂狄之彯撇又寘韻)瞥(過目暫見亦作覕)¶
<pb:KR1j0068_WYG_015-6b>¶
覕(莊子譬之猶一覕也又蒲結切割也)嫳(廣韻輕薄貌左傳盧蒲嫳齊大夫)憋(急速貌列子嘽咺憋)¶
(懯方言急性也)潎(水相激相如賦輕騰潎洌師古曰潎洌相撇也又寘韻)○雪(蘇絶切凝雨又拭也除也)¶
(洗也史記沛公遽雪足家語以黍雪桃又雪涕潔涕涶又紬蕝也杜甫詩佳人雪藕絲古作䨮)○挈(詰結切提挈又)¶
(霽韻从丰从刀从手監本从刃誤)契(詩傳契濶勤苦也又憂苦詩契契寤歎又戾契不平正貌戾音列爾雅契契愈)¶
(遐急也又缺也漢書契國威靈爾雅契絶也刻也郭璞曰江東呼刻斷物爲契斷亦作鍥㓶栔又霽韻从刃誤又見上)¶
鍥(莊子鍥而不舍左傳陽虎借邑人之車鍥其軸又霽韻)㓶(晉虞溥傳㓶而舍之金石不知又霽韻)¶
栔(又霽韻)朅(去也健也又發語辭朅來猶聿來也)○茁(側劣切草生貌又質轄二韻)蕝¶
<pb:KR1j0068_WYG_015-7a>¶
(束茅表位亦作蕞又折絶也又見隊字韻俗作蕝監本从色誤)蕞(又隊韻)○絕(情雪切斷也奇也冠也超也橫度又直度)¶
(也息也相去遼遠也止之也熄也峭極也古作𢇍俗作絶从色誤)𢇍(反㡭爲𢇍路溫舒傳𢇍者不可復屬)○說(輸爇)¶
(切論說告也解也訓也述也又所論之辭也易故知死生之說書金縢代武王之說揚子仲尼駕說五經爲衆說郛文中子中)¶
(說俗作說又隊韻)○節(子結切竹約又符節所以示信也又操也止也制也檢也驗也阻也又卦名顔師古曰節)¶
(以毛爲之上下相重取象竹節因以爲名將命者持之以爲信又與楶同論語山節又與岊同詩節彼南山又音巀从竹从卽)¶
(俗作節偏旁作巴卩卩與阝不同阝音邑)楶(梁上欂櫨)岊(山高貌亦作節又音巀)○截(昨結)¶
(切斷也止也廣雅盛也詩海外有截古作𢧵)𢧵(文穎曰整齊也漢宣紀海外有𢧵)巀(巀嶭山貌亦作岊節)¶
(廣韻山名又轄韻)○鐵(他結切黑金廣韻古文作銕)銕(王安石曰金能夷物莫如銕)替(廢也)¶
(衰也潘岳西征賦人之升降隨政隆替音鐵又霽韻)餮(貪食)驖(馬黑色廣韻馬赤黑色)○抉(一决)¶
<pb:KR1j0068_WYG_015-7b>¶
(切挑也捾也)噦(嘔也逆氣也說也气悟也内則不敢噦噫又隊韻)歠(昌悅切大飲亦作啜嚽)啜¶
(同上又茹也嘗也)嚽(荀子嚽菽飲水)○劣(力輟切優劣弱也鄙也少也)鋝(說文十一銖二十五)¶
(分之十三周禮重三鋝或曰二十兩爲鋝小爾雅倍舉曰鋝鋝謂之鍰宋咸曰舉三兩鋝六兩)埒(說文庳垣也爾雅山)¶
(上有水埒丘水潦所還曰埒又封道曰埒淮南子道有形埒)○𤑔(儒劣切燒也亦作爇焫)爇(左傳且爇)¶
(之)焫(禮記焫蕭)吶(言緩禮記檀弓其言吶吶然如不出諸其口有兩音廣韻作冏又質韻)○厥¶
(居月切其也短也發石也又質韻)劂(剞劂曲刀亦作𠜾又隊質二韻)蹶(跌也走也速也嘉也僵也跳也禮記)¶
(足毋蹶注蹶行遽貌荀子遠者竭蹶而趨之注蹶顚倒也亦作蹷又隊韻)蹷(同上又傾竭也賈誼曰何得不蹷又柭也)¶
<pb:KR1j0068_WYG_015-8a>¶
(左傳是謂蹷其本賈誼曰日蹷六國又隊韻)蕨(菜名草木䟽周秦曰蕨齊魯曰鼈俗云以其初生似鼈脚故名)¶
蟨(廣韻獸名走之則顚蛩蛩前足高不得食而善走蟨常爲蛩蛩取食蛩蛩負之而走韓愈送文暢詩無不比鶼蟨注)¶
(爾雅鶼比翼鳥蟨比肩獸也一名駏驉一曰井中蟲)瘚(氣逆)玦(珮如環而缺逐臣待命于境賜環則返賜玦則)¶
(絶義取玦别左傳金寒玦離又曰金玦不復荀子絶之以玦蓋佩玦取其能斷范增數以手循其珮玦示項羽)觼(環有)¶
(舌者亦作鐍)鐍(同上又扃鐍)譎(詭詐亦瑣作矞)矞(荀子矞宇嵬瑣又見質字韻)決(行流)¶
(也一曰斷也又絶也與訣同漢李陵與蘇武決去王章與妻決又決拾射韝縱弦者曰決拾箭者曰拾亦作抉趹)訣¶
(別也絶也辭也通作決亦作觖又方術要法也)觖(同上又觖望怨望也薛瓚曰謂相觖而怨望如淳曰觖與辭別之決)¶
(同臣謂觖者缺也觖望謂不滿所望而怨耳又擿觖挑發貎)抉(縱弦彄通作決)趹(西都賦要趹追蹤)¶
○鴂(鸋鴂鳥名又鶗鴂子規也亦作䳏鴃廣韻云春分鳴則衆芳生秋分鳴則衆芳歇又見陌韻)鴃(同上又陌)¶
<pb:KR1j0068_WYG_015-8b>¶
(韻)䳏(鷤䳏一名子規又隊韻)蚗(蛥蚗蟬屬蛥音哲)潏(水名相如賦酆鎬潦潏晉灼音決師古曰)¶
(地理志鄠縣有潏水北過上林苑入渭今鄠縣無之許叔重云潏水在京兆杜陵此卽今沈水從皇子陂西北流經昆明之渭)¶
(蓋字或作泬與沈字相似俗人因名沈水又質韻)𧤾(環有舌也)駃(駃騠良馬也生七駃超母)○徹¶
(敕列切通也見下)撤(抽也發也剝也又見下)聅(司馬法小罪聅謂以箭貫耳又刪韻)硩(挑擿說文)¶
(上摘山巖空靑珊瑚墮之周禮有硩蔟氏又陌韻)掣(挽也)○轍(直列切車輪所輾跡也說文以軌爲轍非)¶
(也周禮匠人注軌謂轍廣此非以軌爲轍謂軌之廣與兩輪之轍等耳亦作徹軼)軼(莊子猶螳蜋之怒臂以當車軼)¶
(又質謫)𨅊(跡也列子絶塵弭轍)徹(除去也論語以雍徹周法什一而稅謂之徹徹通也爲天下之通法漢徹)¶
<pb:KR1j0068_WYG_015-9a>¶
(侯避武帝名改爲通侯亦作撤又與轍同漢文帝詔結徹於道)撤(論語不撤薑食)池(同上記主人旣祖塤池音)¶
(徹又支歌二韻)澈(澄淸)○橜(其月切門捆也杙也亦作橛又車鉤心也潘岳賦懼銜橜之或變)橛¶
(韋昭注史記曰門中橛爲闑又木莊子若橛株枸)鷢(廣韻白鷢一名楊鳥似鷹尾工白善捕䑕韓愈送文暢詩飄然)¶
(逐鷹鷢)掘(穿也亦作拙橛絀抇闕又質韻)拙(荀子溝池不拙注掘字又曰無鈯墳墓亦掘字本亦作抇俗本)¶
(訛作拑非又作鈯)抇(列子抇其谷而得鉄又胡沒切)撅(採撅見廣韻杜牧注孫子序撅其城郭與掘同又隊)¶
(韻)闕(左傳闕地及泉)○浙(之列切江名在錢唐浙者折也水勢曲折激起潮頭故曰浙江亦作淛制)¶
淛(同上又寘韻)制(莊子自制河以東又裁也節也法也崔駰達㫖辭天地初制注協韻音哲又寘韻)¶
晣(明也亦作㫼哲又寘韻)㫼(又寘韻)晢(易明辨晢也又寘韻)哲(智也書知之曰明哲謂知)¶
<pb:KR1j0068_WYG_015-9b>¶
(道也又知人也書知人則哲亦作喆悊晢)喆(班固賔戲聖喆之治)悊(漢刑法志聖人旣躬明悊之法)蜇¶
(螫也)折(斷之也屈曲也又方曲也禮折旋中矩又毁弃也史漢折券又封土爲方壇禮記瘞埋於泰折又見下又齊寘)¶
(二韻)○纈(胡結切文繪从結从頁頁纈纈頭也與貝字不同貝下从八頁下从人凡从頁者皆然)襭(衣衽)¶
(扱物)擷(捋取)頡(直項又飛而上曰頡飛而下曰頏又倉頡古史官又轄韻)絜(約束莊子絜之百圍謂圍)¶
(而量之也亦作揳賈誼過秦論度長絜大注謂圍束之也禮記大學君子有絜矩之道朱氏引莊子過秦論音胡結切又九河)¶
(其一名絜音纈又見上)揳(荀子不揣長不揳大注與絜同約其大小也又見上)奊(賈誼傳奊詬亡節師古曰)¶
(無志分也音纈詬音候廣韻奊頭邪也)○曳(延結切拖也引也亦作拽抴又寘韻)拽(又寘韻)緳¶
(帶也莊子正緳係履)○設(式列切置也陳也合也張施也)鎩(鈹有鐔一曰長矛過秦論不敵於句㦸長鎩又)¶
<pb:KR1j0068_WYG_015-10a>¶
(鎩翮摧翼也又泰轄二韻)○涅(乃結切水中黒土又染黒也又水名从氵从日从土俗作)篞(管之中者)¶
苶(疲貌莊子苶然疲役又葉韻俗作𦬼)⿰石圼(𥖎石別名)○舌(食列切口中舌又音活塞口也从干戈之)¶
(干監本从千誤)折(斷而猶連也又姓)揲(揲蓍說文閱持也又葉韻)𢶅(同上揚雄傳𢶅之以三策)○¶
耊(杜結切八十曰耊耊至也年之至也禮記注七十曰耊釋名耊鐵也皮膚變黑色如鐵也亦作臷)姪(姪娣)¶
(妹曰娣兄弟之女曰姪又子姪兄弟之子曰姪公羊傳以爲兄之子義不備又質韻)臷(漢孔光傳犬馬齒臷)絰¶
(䘮服麻在首要皆曰絰首絰象緇布冠要絰象大帶絰之言實也衰之言摧也明中實摧痛也)垤(蟻高封又冡前闕又)¶
(坳垤亦作凸)眣(以目通指曰眣公羊傳文七年眣晉大夫使與公盟又質韻)柣(木名又鄭遠郊門名左傳)¶
(楚子元伐鄭入于桔柣之門桔音纈)跌(踢也差也)迭(更也互也逓也道也又質韻)咥(笑聲又齧也又)¶
(寘質韻)瓞(再生小瓜)軼(車相過又侵突左傳懼其侵軼我也又質韻)昳(日吳)○歇(許竭)¶
<pb:KR1j0068_WYG_015-10b>¶
(切氣洩又休息也臭味消息散也竭也)猲(短喙犬又曷韻)蠍(螫人蟲)切(千結切割也刻也近也迫)¶
(也急也刌也刀批也内則聶而切之又一切謂如刀切物不容伸縮也荀子注强斬之使齊若漢書之一切者又茍且日一切)¶
(猶曰一時權宜也後漢王霸傳以徼一切之勝謂一時倖勝也又大槩曰一切又切磋治骨角也又深切譏切又反切音韻展)¶
(轉相協謂之反亦作翻兩字相摩以成聲韻謂之切其實一也又門限曰切漢書昭陽宮切皆銅沓冒黄金塗又霽韻)漆¶
(禮記祭義漆漆者容也自反也注漆漆讀如朋友切切自反猶言自脩整也又質韻)竊(盜也穴也淺也虎淺毛曰竊毛)¶
(又私也孟子竊負而逃公孫弘傳尚竊遲之从穴从米从作竊誤)𪙌(𪙌齒也)○刷(所劣切掃也淸也拭)¶
(除也漢武帝紀刷恥改行又轄韻)¶
<pb:KR1j0068_WYG_015-11a>¶
¶
六藥¶
¶
藥(弋灼切治病艸故字从艸今金石艸木之劑皆曰藥又勺藥香草根可和食子虛賦勺藥之和具而後御之枚乘七)¶
(發勺藥之醬詩贈之以勺藥韓詩離草也言將離别贈此草也又療也詩不可救藥)躍(跳也止也進也又陌韻俗作躍)¶
礿(夏祭禮記王制祭統皆言春曰礿或曰此夏商禮也或曰礿薄也夏物未成其祭尚薄亦作禴)禴(周禮宗伯)¶
(以禴夏享先王曰禴祠烝嘗說者曰禴以樂爲主易東鄰殺牛不如西鄰之禴祭謂薄祭也)瀹(漬也治也又内肉及)¶
(菜湯中薄熟出之也又疏瀹開滌也亦作)𤅰(莊子疏𤅰而心)爚(爇也又煜爚光明照燿也)龠(量器)¶
(狀似爵以縻爵祿漢志龠者黃鍾律之實也躍微動氣而生物也龠實八十一黍)籥(郭璞曰似笛三孔而短小廣雅曰七)¶
(孔)鑰(關牡)鸙(天鸙如鷃)虐(酷也殘也苛也)瘧(痁病)○嶽(逆角切五嶽衆山之宗亦)¶
(作岳)岳(同上又州名又姓)鸑(鸑鷟鳯子張說握乾符頌序鳴鸑改號)樂(音樂樂者樂也記曰樂樂)¶
<pb:KR1j0068_WYG_015-11b>¶
(其所自生又姓又嘯效二韻从𢆶从木器也从白聲也本是音樂字餘皆假借)○渥(乚角切霑濡霶霈也洽也潤也澤也)¶
(賈誼傳德至渥也易其形渥亦作剭詩顔如渥丹又宥韻)剭(剭刑不殺於市見廣韻鄭康成易其刑剭又屋韻)喔¶
(雞聲)握(持也)幄(小爾雅覆帳謂之幄)偓(偓佺)○約(乚却切約束謂圍繞束縳也又言語要結)¶
(戒令檢束皆曰約束約信曰誓又儉也小也貧也簡也大約大率也期也隱度也周禮司約注約言語之約束有兩音又嘯韻)¶
箹(小籥)葯(白芷淮南子秋葯被風)蒦(漢律歴志尺者蒦也)○謔(迄却切戲調)○¶
縛(符約切束也繫也又箇韻)○削(息約切刮削又小小侵也又弱也又奪除也王制君削以地又器名考工)¶
(記築氏爲削注卽今書刀蓋古用竹簡筆誤則以刀削去之因名其刀曰削春秋筆削是也又嘯效二韻)○索(昔各)¶
<pb:KR1j0068_WYG_015-12a>¶
(切荒也盡也散也紉也繩也又姓又蕭索縈䊸貌漢志蕭索輪囷是謂慶雲魏書宋齊謂魏爲索魏謂以索辮髮也非戎索之)¶
(索左傳昭五年韓宣子如楚送女叔向爲介鄭子皮子太叔勞諸索氏杜預曰河南成臯縣東有大索城陸音息各切据此卽)¶
(所謂京索是也漢書音色宐從通用又摸索又度索山名又陌韻)𢱢(摸𢱢又作索見南史)○錯(七各切鑢)¶
(也又厲石也雜也摩也舛也誤也詩傳東西爲交邪行爲錯說文金涂也又暮韻)厝(廣韻厲石漢地理志五方雜厝)¶
(晉灼曰古錯字又暮韻)剒(治犀)縒(縒綜亂也)○鵲(七雀切鳱鵲亦作䧿)皵(皮皴又陌韻)¶
碏(恭也又人名)舄(纂文云古鵲字象形借爲履舄字篆作今省作舄又姓又陌韻)猎(宋猎良大)¶
(亦作㹱)芍(陂名在壽春又見下又篠陌二韻)踖(陵也蹴也又陌韻)○皭(疾雀切白色又疎淨)¶
(也屈原傳皭然泥而不滓蜀都賦皭若君平又嘯韻)嚼(咀嚼又嘯韻)○爵(卽約切鳥名象其形爲酌器取)¶
(其能飛而不溺於酒因以寓儆戒焉大夫以上與燕享然後賜爵以章有德故因謂命秩爲爵又黑多赤少之色曰爵象爵頭)¶
<pb:KR1j0068_WYG_015-12b>¶
(色亦作雀)雀(燕爵與酒爵官爵義異可分押)爝(火炬又嘯韻)燋(灼龜炬又火未然也又蕭嘯二韻)¶
○作(卽各切造也爲也行也興也起也振也始也生也役也又見暮箇二韻)鑿(鮮明貌詩白石鑿鑿又精)¶
(也左傳粢食不鑿又見下又效韻从丵从臼从殳从金)糳(精細米說文糲米一斛舂爲九斗曰糳左傳作鑿)○¶
昨(疾各切昔日又與酢同周禮諸臣之所昨也)酢(酬酢說文作醋又暮韻)鑿(鏨也又六情曰六鑿)¶
(莊子六鑿相攘有去入兩音)𣫞(穿𣫞)柞(木名卽皂斗也五柞漢官因木以名文選音作誤)筰(竹索)¶
(西南夷尋之以渡水故因號曰卭筰亦作笮又陌韻)笮(姓也)莋(縣名在越巂)怍(慙也亦作㤰)㤰¶
(荀子無所儗㤰)○鑠(式灼切銷鑠)爍(灼爍光貌)○浞(食角切濡濕又寒浞人名)鋜(廣韻)¶
<pb:KR1j0068_WYG_015-13a>¶
(鎖足韓愈納涼聨句黃鶴足仍鋜)灂(瀺灂水小聲)鷟(鸑鷟)籗(取魚罩从竹从霍監本从寉誤)¶
汋(爾雅井一有水一無水曰瀱汋)齺(齒相近一曰齒相逆又上下相向貌荀子齺然上下相信)○朔¶
(色角切月之朝又北方也車輈也始也顔師古曰朔猶始也漢武改元元朔言更爲初始也)數(疾也頻也屢也又姥)¶
(御屋三韻)萷(蕭疎貌宋玉九辯萷蕭槮而可哀)矟(矛屬通俗文矛丈八者謂之矟亦作槊)槊(同上)¶
(又掘槊博簺也)箾(以竿擊人又舞竿左傳季札見舞象箾南籥者杜預曰象箾舞所執荀子箾簡象注舞曲名又蕭韻)¶
嗽(口噏也)○灼(職略切燒也炙也熱也昭也灼灼紅盛貌)焯(明也亦作灼炤又光氣)炤¶
(詩亦孔之炤又蕭嘯二韻)勺(挹取又成王樂名漢志周公作勺言能勺先祖之道亦作汋酌又蓮勺縣名亦作芍又見下)¶
汋(左傳引詩汋曰於鑠王師今詩作酌又汋陵宋地又見下)酌(酌酒又益也行也取也霑也說文盛酒行觴曰)¶
(酌又取善而行曰酌又參酌審擇量度也)芍(蓮芍又見上下)妁(媒妁說文酌也斟酌又姓)彴(橫木渡水)¶
<pb:KR1j0068_WYG_015-13b>¶
(又倚也又見下)𦅾(生絲縷亦作繳)繳(同上弋箭著之以罥禽足謂之矰繳漢蘇武能網紡繳又篠韻)禚¶
(齊地)斫(爾雅斫謂之鐯說文擊也又斬也亦作斮)钃(刺也荀子以狐父之戈钃牛矢也又屋韻)著(音與)¶
(灼同被服也本作箸今文作著一曰置也歐陽氏曰今多書作着誤御語韻)鐯(钁也爾雅斫謂之鐯亦作钃)○¶
箸(直略切附也麗也黏也)著(同上安土謂之地著漢志理民之道地著爲本)○綽(尺約切寛也)¶
婥(婥約好貌莊子婥約若處子音義云柔弱貌亦作綽繛)繛(同上又瑩白貌相如賦便嬛繛約)逴¶
(行貌方言驚也蹇也遠也亦作趠)婼(魯大夫叔孫婼其義未聞說文不順也又如支切婼羌)躇(公羊傳宣)¶
(六年躇階而走注躇猶超也遽不暇以次又魚御二韻)㚟(小兔从㲋音同㲋獸名似兔靑色而大兔頭鹿足字象形)¶
<pb:KR1j0068_WYG_015-14a>¶
趠(與逴同)踔(𧿒踔不常貌莊子趻踔而行)簎(取魚器也禮記以時簎魚鼈龜蜃)○杓¶
(裳灼切杯杓挹抒之器說文枓柄也亦作勺又蕭韻)勺(考工記梓人爲飲器勺一升又長勺魯地勺藥香草亦作芍)¶
汋(激水聲又汋陵宋地又見前)○若(如灼切杜若香草又如也順也汝也語辭然也又預及之辭也爾雅)¶
(善也左傳禁籞而不若又荀子出若入若注如也又若木東海木名又東海若海神名又若若盛多貌又者韻)弱(劣也)¶
(懦也曲禮二十曰弱又水名从弜弜音竒又其兩切强也俗作弱)蒻(蒲也又蒟蒻菜名根可食又荷莖入泥處)¶
溺(廣韻水出龍道山不勝鴻毛禹貢作弱水又嘯韻俗作溺凡从弱者皆然)鄀(秦晉界上小國在商密後遷南)¶
(郡鄀縣左傳僖二十五年秦晉伐鄀)箬(廣韻竹箬張志和魚歌青箬笠)芍(芍藥草名根可爲藥一曰香草)¶
嫋(姌嫋長貌又篠韻)○略(力灼切簡也封界也左傳侵犯王略王與之武公之略又經略疆理也大略大)¶
(要也又忽也廣韻求也取也法也方略計畫也趙充國圖上方略又廵行曰略左傳略基趾又行取曰略漢書張良略地唐蒙)¶
<pb:KR1j0068_WYG_015-14b>¶
(略通夜郎又杜預曰不以道取曰略方言强取曰略漢武帝紀殺略龔遂傳刼略與掠同又利也詩有略其耜亦作䂮㗉又渠)¶
(略蜉蝣)䂮(利也)㗉(同上爾雅字)掠(刼奪又笞也捎取也拂過也亦作剠又漾韻)剠(同上)¶
𧐑(螶𧐑蜉蝣朝生暮死詩傳作渠略字當作𧌬傳寫訛作𧐑)○却(乞約切退也止也不受也亦作卻㕁)卻¶
(此本字也後變爲却又轉爲㕁从谷从卩谷音其虐切非山谷字也卩音節與郤字不同)㕁(史記天官書兌而卑者㕁)¶
㱿(皮甲說文從上擊也一曰素也亦作殻)愨(謹也善也愿也誠也荀子有愨士者亦作慤殻)慤(禮記)¶
(不然則已慤荀子端慤生通)殻(同上周禮大司寇注愿殻又皮甲也)鷇(鳥子欲出者莊子其以爲異於鷇音)¶
(李氏音殻又宥韻)㲉(廣韻鳥卵韓愈城南聨句鵠㲉櫕瓌橙納凉聯句盤看饋禽㲉)確(堅也靳固也廣韻亦)¶
<pb:KR1j0068_WYG_015-15a>¶
(作碻)埆(地不平又墝埆瘠薄也)硞(石聲)搉(擊也)毃(毃打頭)礐(山多大石)○¶
躩(丘縛切盤辟貌論語足躩如也又陌韻)○恪(克各切愿也恭也謹也左傳三恪杜甫曰其禮轉降示敬)¶
(而已故曰三恪)　覺(訖岳切曉也悟也知也又明也左傳文四年以覺報宴又大也詩有覺其楹毛傳有覺言高大)¶
(也箋覺直也又效韻)角(頭角又宿名東方七宿之首蒼龍之角也又酒器受四升又芒也又競也校也賈誼傳非親角)¶
(材而臣之也又觸也掎角紲其後曰掎絓其前曰角亦作觳捔确又東方之音漢律歴志角觸也物觸地而生戴芒角也爾雅)¶
(角謂之經亦作龣角與甪不同)觳(史記李斯傳作觳抵優俳之觀漢書作角抵角者角材也抵者相抵觸也又克角切)¶
(無潤又見下又屋韻)捔(掎捔左傳作角亦作搉)确(漢書李廣數與虜确師古曰競勝負也又見下)龣¶
(東方之音俗作龣漢志作角)桷(椽也一曰屋角斜枋一曰梠也)搉(掦搉大舉又掎也舉而引之也又搉酤與)¶
<pb:KR1j0068_WYG_015-15b>¶
(榷同揚子爲人父而搉其子上从𫡃音坰非从山也今作㩁)榷(橫木渡水漢武天漢三年初榷酒酤應劭曰縣官自)¶
(酤榷賣酒小民不得復酤也韋昭曰以木渡水曰榷謂禁民酤釀獨官開置如道路設木爲榷獨取利也師古曰榷者歩渡爾)¶
(雅謂之石杠今之略彴是也禁閉其事摠利入官而下無由以得有若渡水之榷因立名焉字本从木或作搉)梏(直也)¶
(禮記緇衣引詩有梏德行今詩作覺又屋韻)較(說文車上曲銅亦作䡈周禮輿人注較兩輢上出軾者在車之兩旁)¶
(賈氏疏云較今之平隔也孔氏疏云式上二尺一寸別橫一木謂之較詩猗重較兮荀子言孫叔敖軒較之下而以楚霸注修)¶
(文德不勞甲兵遠征戍也又獵較孟子注田獵相較又直也又略也大較猶大略也又著明貌漢書孔光傳較然甚明又效韻)¶
䡈(又效韻)瑴(二玉相合亦作玨)玨(同上)斠(平斗斛)傕(後漢有李傕)脚¶
(足也亦作腳)腳(鄒陽傳司馬喜臏腳於宋)蹻(舉足行高又與屩同王褒頌離疏釋蹻又莊蹻楚之大盗又見)¶
<pb:KR1j0068_WYG_015-16a>¶
(下又蕭篠二韻)屩(草履麻曰屩木曰屐又屋韻)屫(同上史記馮驩躡屫見孟嘗君)○噱(極虐切嗢)¶
(噱大笑不止也班固叙傳談笑大噱師古曰噱謂唇口之中大笑則見校獵賦注口中之上下曰噱)臄(口上肉詩嘉肴)¶
(脾臄亦作噱)醵(合錢飮酒又魚御二韻)蹻(驕甚詩小子蹻蹻爾雅憍也郭璞曰小人得志憍蹇之貌見上)¶
○矍(厥縛切說文隹欲逸走也从又持之矍矍也又古右手字也一曰視遽貌亦作戄又矍鑠輕健貌馬援傳矍鑠)¶
(哉是翁)戄(後漢李固傳秦使戄然通作矍)攫(持也撲取也又陌韻)钁(大鉏)玃(大母猴廣韻大)¶
(猿亦作貜春秋齊定公名貜且又陌韻)○各(葛鶴切異辭)閣(樓閣舉閣又食庋曰閣檀弓其餘閣也與)¶
(又閣閣猶歴歴也詩約之閣閣又迫隘不行曰坻閣周禮注車有轘轅坻閣坻音紙)格(不枝又止也又沮隔不行義縱)¶
(傳廢格沮事唐書其議遂格又留止不下也亦作閣唐史官閣筆不下又角戲也吾丘壽王善格五韓非子嚴家無格虜又以)¶
(杙閣獸也吳都賦𥜿笑而被格協韻音閣又杙也吳都賦峭格周施無音合與陌韻通用)袼(袼䘸也又袂也)○¶
<pb:KR1j0068_WYG_015-16b>¶
雘(烏郭切丹也从丹从蒦監本作艧誤)蠖(尺蠖蟲名)𩟓(味薄)籰(收絲者)矱(度也楚辭)¶
(求矩矱之所同)○霍(忽郭切山名國名又姓又與藿同鮑宣傳漿酒霍肉注豆葉也)藿(大豆葉又香草亦作)¶
(𧆑)𧆑(見玉篇又賄韻)靃(廣韻地名說文飛聲兩而雙飛者其聲靃然選賦靃靃霏霏亦作霍又賄韻)¶
攉(手反覆也)霩(雲消貌說文雨止雲罷貌又廫霩開朗貌通作寥廓)彉(張弓弩滿亦作彍又古博切同)¶
(又苦穫切)彍(唐書彍騎又同上)癨(吐病)○穫(胡郭切刈禾又隕穫又暮韻)鑊(釜屬鍋也)¶
濩(雨流霤下貌揚雄賦婣娟蠖濩之中張晏曰刻鏤之形師古曰言屋之深廣也蠖音烏郭切濩音胡郭切又暮陌二)¶
(韻)獲(與穫同荀子一歲再獲又禡陌二韻)擭(拃擭阱也淺則施之又禡陌二韻)彠(度也又陌韻)¶
<pb:KR1j0068_WYG_015-17a>¶
嬳(作姿態也)矱(與彠同後漢崔蒙文協準矱之正度)韄(縛也莊子外内韄者道德不能持又陌韻)○¶
戄(許縛切驚戄又遽視)○託(他各切寄也委也信任也亦作侂)侂(說文引論語侂六尺之孤)¶
橐(無底囊又橐橐用力貌詩㭬之橐橐)柝(判也又夜行所擊者亦作𣔳)𣟄(周禮野廬氏聚柝之注擊)¶
(柝以宿衛之也)𣔳(漢書宮中衞城門擊刁斗傳五更衞士周廬擊𣔳爾雅木謂之𣔳注今江東斫木爲𣔳)拓¶
(手承物也推也斥開也又拓落猶蹭蹬也又陌韻)魄(落魄不檢應劭曰惡之類也又失業無次貌又陌韻)蘀¶
(木皮葉落也)籜(竹皮)袥(衣衸又開衣領)○洛(歴各切水名在河南左傳作雒東漢信讖以火德忌)¶
(水用雒字)雒(左傳楚子伐陸渾之戎遂至於雒又馬黑身白鬛曰雒亦作駱本鳥名一名鳥𪇰亦作鵅舊注云鵋䳢誤)¶
𩂣(雨零通作落)酪(乳漿)落(草曰零木曰落皆衰謝也落字从艸則草衰亦曰落離騷夕餐秋菊之落)¶
<pb:KR1j0068_WYG_015-17b>¶
(英是也宋玉九辨草木搖落而變衰亦摠言之凡物隕墜皆曰落人死亦曰落書殂落又始也聚也散也又拓落不偶貌揚雄)¶
(傳爲官拓落又鑿落飮器桑落水名酒名碧落天也錯落間厠貌磊落魁礧貌冷落蕭索貌又宫室始成祭之曰落左傳願與)¶
(諸侯落之又釁鐘曰落左傳曰大夫以落之又籬落又院落庭宇也)路(揚雄校獵賦虎路三㚇晉灼曰路音落師古曰)¶
(虎落者以竹篾相連遮落之也此古籬落字也鼂錯傳作虎落鄭氏曰外蕃也又暮韻)絡(聮絡揚雄傳伏羲作易綿)¶
(絡天地謂包括之也又脈絡脈絡也絡䈥也五臟六腑有絡二經十五絡又籠絡馬羈鞚也絡子絡馬絡又絡絲絡又絡繹連)¶
(屬不絶也說文絮也方言關東謂汲水綆曰絡)珞(瓔珞)硌(磊落石貌又硌硌石堅不相入貌亦阼落落)樂¶
(無憂也天理洞達内心油然易樂天知命故不憂語知音樂孟子樂則生矣又嘯效韻又見上)㓢(剔也)烙(燒灼)¶
(又火鍼曰烙又陌韻)轢(陵車踐也又陌韻)櫟(木名詩山有苞櫟協韻音洛又捎也相如賦櫟蜚遽又陌韻)¶
<pb:KR1j0068_WYG_015-18a>¶
濼(水名在濟南又音鹿同又見下)駱(馬黒身白鬣詩魯頌駉作雒又姓)犖(卓犖超絶又駮犖牛雜)¶
(色又事之明史記天官事此其犖犖大者)○諾(奴各切應聲又以言許人曰諾)搦(按也班固幽通賦搦朽摩)¶
(鈍鉛刀皆能壹斷又陌韻)掉(持也又篠嘯二韻)○博(伯各切廣也普也荀子多聞曰博又貿易也古琴曲)¶
(有不博金)簙(局弈通作博)襮(黼領又表也又屋韻)搏(索持又手擊也又暮韻)薄(廹也侵也)¶
(荀子寒暑未薄而疾又迫晚曰薄暮又見下)鎛(田器又大鐘國語威施直鎛)鑮(大鐘通作鎛)膊¶
(肩膊亦作拍又界埒也太玄福則有膊禍則有形又磔也春秋傳云殺而膊諸城上)拍(周禮籩人豚拍魚醢又陌韻)¶
礴(旁礴地形)欂(欂櫨枅也又曰柱也韓愈進學解欂櫨侏儒)溥(水名)餺(餺飥餅也)剝¶
(卦名皮剝也落也褫也削也脫也傷也割也又屋韻俗作剥)駮(六駮獸名食虎又馬色不純亦作駁今俗謂厖雜爲)¶
<pb:KR1j0068_WYG_015-18b>¶
(駁雲開曰解駁)駁(同上詩皇駁其馬乾爲駁馬)爆(爇也亦作爆又效韻)𤒺(又效韻)嚗(笑聲)¶
(莊子嚗然而笑)○雹(弼角切雨冰左傳凡雹皆冬之愆陽夏之伏隂也劉向曰盛陽雨水溫煖而湯熱隂氣脅之不)¶
(相入則轉而爲雹盛隂雨雪凝滯而冰寒陽氣薄之不相入則散而爲霰故沸湯之在閉氣而湛於寒泉則爲之冰及雪之消)¶
(亦冰解而散此其驗也故雹者隂脅陽也)彴(奔星又見上)犦(牛名亦作又效韻)⿰牜⿳𣅽大氺(又效韻)¶
撲(踣也韓愈納凉聯句朽杌懼傾撲又屋韻)瓝(小瓜一曰瓞也)懪(爾雅懪懪悶也)暴(暴起貌考)¶
(工記注藃暴又效屋二韻)𢷏(相𢷏亦作撲)骲(骲箭)瓟(瓜瓟也)泊(止息也又飄泊流寓也澹)¶
(怕恬靜無爲貌亦作怕)怕(憺怕又禡韻)薄(厚薄之對又草叢生曰薄又旁薄廣被也揚雄傳旁薄羣生亦)¶
(作魄又回薄旋轉貌賈誼賦萬物回薄又簾也亦作箔簿又廹也書外薄四海陸音泊徐音博又見前)魄(旁魄廣被)¶
<pb:KR1j0068_WYG_015-19a>¶
(相如封禪書旁魄四塞又落魂失業無次貌亦作泊)箔(簾也通作薄簿)簿(同上又蠶簿又姥韻)亳(地名)¶
(湯所居今亳州亦作薄禮記薄社北牖)礴(旁礴混同貌又廣被也又充塞也亦作磅礴亦作旁薄又作旁魄莊子旁)¶
(萬物又旁地也太玄經中首昆侖旁幽昆侖天之氣也旁地之形也幽人之心也人心幽微具天地妙用)欂¶
(柱上柎廣韻欂櫨枅也又曰柱也韓愈進學解欂櫨侏儒)○鐸(達各切鈴屬金鐸金鈴金舌軍法用之木鐸金鈴木)¶
(舌文敎用之)度(謀也量也計也料也忖也詩周爰咨度左傳咨禮爲度杜預曰問禮宜也詩帝度其心左傳成鱄說)¶
(詩心能制義曰度又治木與剫同左傳山有木工則度之又暮韻)剫(治木說文判也爾雅木謂之剫亦作度如左傳)¶
(之義則謂度其材之美惡小大長短而用之適宜也)凙(𠗂凙冰也又陌韻)澤(大人賦建格凙之脩竿兮張楫)¶
(曰格澤之氣如火狀黄白色起地上至天下大上銳師古曰格胡各切澤大各切又陌韻)𢜬(與度同忖𢜬也)○¶
<pb:KR1j0068_WYG_015-19b>¶
朴(匹各切漢文示朴爲天下先皇后紀斲彫爲朴又木名)濼(陂澤)薄(疾驅聲詩載驅薄薄)膊¶
(磔也左傳殺而膊諸城上又歐擊聲韓愈鬭雞聮句腷膊戰聲喧)𦢸(割肉)璞(玉未琢)樸(木素又質)¶
(也亦作朴史漢斲彫爲樸黃霸傳澆淳散樸郊祀歌抱素懐樸又屋韻)粕(糟粕亦作魄)魄(莊子云古人之)¶
(糟魄與粕同又陌韻)鏷(生鐵李善文選七命鏷越鍛成)鞄(柔革工考工記作鮑又爻巧韻)鮑(又巧韻)¶
颮(飛相擊聲西都賦颮颮紛紛)墣(塊也)扑(擊也亦作撲剝皮又杖也書扑作敎刑謂夏楚也漢志薄)¶
(刑鞭扑)○莫(末各切無也忽也又姓又廣也左傳狄之廣莫莊子廣莫之野又定也詩求民之莫民之莫矣又不)¶
(可也論語無莫也小爾雅大也又病也詩莫此下民亦作瘼史記李牧傳輸入莫府師古曰莫府以軍幕爲義古字單用軍旅)¶
(無常居止以帳幕言之詩歲亦莫止本音暮協韻音幕又暮陌二韻)幕(在旁曰帷在上曰幕又平而無文曰幕又錢背)¶
<pb:KR1j0068_WYG_015-20a>¶
(無字曰幕又六合曰六幕又沙幕北狄中地說文作漠漢武紀衞靑將六將軍絶幕李陵歌經萬里兮度沙幕揚雄賦腦沙幕)¶
(匈奴傳雍以沙幕西域傳幕南無王庭應劭曰沙幕匈奴南界薛瓚曰沙土曰幕師古曰二說皆是或云是塞外地名非矣幕者)¶
(卽今突厥中磧耳後漢竇憲傳經磧鹵絕大漠則漠幕古通用)漠(沙漠又廣也大也施也茂也沖漠澹靜貌莊子合氣)¶
(於漠)鄚(地名唐明皇以字類鄭改作莫)膜(肉間膜又模韻)摸(摸𢱢;捫也手捉也又模韻)瘼(病也)¶
寞(寂寞)鏌(鏌鎁劒名)瞙(目不明)塻(舍塻亦塵塻)邈(遠也渺也又輕視貌亦作藐貌)¶
藐(同上孟子說大人則藐之又不經意貌詩聽我藐藐又篠韻)貌(描畫人物類其狀曰貌廣韻亦作皃又遠)¶
(也韓愈月蝕詩貌貌上天東又效韻)皃(皃人類狀又莫敎切)○鶴(曷各切鳥似鵠長喙丹頂亦作鸖又見下)¶
鸖(史記衞世家懿公好鸖左傳作鶴)貉(似狐善睡亦作狢又禡陌二韻)𠗂(𠗂凙冰也又凍凅貌楚辭)¶
(冬冰𠗂凙从冫)涸(水渴國語水涸成梁又暮韻)格(根格卻退貌吳楚俗謂牽引前卻爲根格根音胡恩切注)¶
<pb:KR1j0068_WYG_015-20b>¶
(又格澤氣名又見下又陌韻)○𦞦(黒各切肉羮)鄗(邑名在常山又爻巧屋三韻)郝(地名在扶)¶
(風又姓)蠚(毒螫又音綽)壑(溝壑谷也坑也虛也大壑海也廣韻亦作㕡从叔从谷从土)嗃(悅樂)¶
(又嚴酷貌又嚴大之聲易家人嗃嗃又爻效二韻)謞(謞謞崇讒慝也)熇(炎熾亦作歊又蕭屋二韻)歊¶
(又蕭嘯屋三韻)藃(暴起貌考工記轂雖敝不藃又效韻)○學(轄覺切受敎傳業曰學學者效也法也又庠序)¶
(摠名又效韻)鷽(山鵲廣韻赤喙長尾知來而不知徃莊子蜩與鷽鳩笑之亦作學鳩音義云小鳩也)嶨(山多)¶
(大石韓愈㑹合聮句吟巴山犖嶨)确(磽确石地說文礊石也韓愈山石詩山石犖确行徑微)翯(鳥羽肥澤)¶
(亦作鶴㿥又屋韻)鶴(孟子白鳥鶴鶴趙岐曰鳥肥飽則鶴鶴而澤好音户角切)㿥(文選何晏景福殿賦㿥㿥)¶
<pb:KR1j0068_WYG_015-21a>¶
(白鳥)澩(夏有水冬無水)觳(盡也李斯傳堯有天下飯土簋啜土鉶雖監門之養不觳於此矣又無潤也莊子其)¶
(道大觳又音埆)嗀(說文歐貌心惡未至於歐因嗀出之左傳君將嗀之)嗃(說文嚴酷貌一曰聲也一曰悅樂又)¶
(苦熱之意又見上又爻效韻)藃(大乾藃也暴木器乾而撓減也又見上)滈(廣韻水貌玉篇水激聲又巧韻)¶
𩌊(急束唐書索元禮作鐵籠囚首加以揳侍御史周矩諫疏曰拁研揳亦作)䓼(豕吼聲吳都賦封狶)¶
(䓼)○廓(苦郭切開也虚也廣韻空大也又州名周逐吐渾置廓州)鞹(說文去毛皮也論語虎豹之鞹集韻)¶
(或作鞟)擴(張大也亦作廓)漷(水名在魯)○郭(古博切城郭内曰城外曰郭又國名又姓俗作郭又)¶
(陌韻又若穫切開也)槨(外棺俗作槨亦作椁)椁(禮記殷人棺椁俗作椁)○惡(遏各切不善也醜也)¶
(仇怨也又糞穢也又胷鬲中阻逆曰惡心器物不良曰苦惡俗作𢙣又模暮禡三韻)𢙣(同上俗)堊(涂也又曰)¶
<pb:KR1j0068_WYG_015-21b>¶
(埴又暮韻)蝁(虺屬)　諤(逆各切謇諤直言俗作諤)噩(嚴肅貌揚子周書噩噩爾又太歲在酉曰作噩)¶
蘁(逆也莊子使人乃以心服而不敢蘁又暮韻)愕(錯愕驚遽貌又阻礙不依順也俗作又暮韻)鄂¶
(霍光傳驚鄂失色又地名又圻鄂又承華曰鄂與蕚同俗作鄂)堮(圻堮崖岸也亦作圻鄂又作釿鍔又齗鄂牙牀也俗)¶
(作堮)鍔(同上又刀劒刃鋒棱亦作咢俗作鍔)咢(同上王褒頌越砥斂其咢又徒擊鼔曰咢詩或歌或咢說文作)¶
(㖾云譁訟也凡从咢者俗作咢)崿(廣韻崖崿俗作崿亦作㠋㟧)㟧(韓愈晚秋聮句秦關東巖㟧)㠋¶
(唐顔眞卿傳淸河使李㠋乞師)蕚(華下柎詩作鄂)鰐(海中魚名)鶚(孟康曰大鵰也師古曰鷙擊之鳥鷹)¶
(鸇之屬蓋大而鷙者耳非鵰也鄒陽禰衡傳鷙鳥累百不如一鶚本亦作)遻(遇也逢也見也又迕也逆也與蘁同)¶
(又暮韻)鱷(似蜥蜴而大水濳吞人卽浮)○娖(測角切小謹貌史記娖娖廉謹)齪(開孔具又齷齪)¶
<pb:KR1j0068_WYG_015-22a>¶
(急促局陿貌亦作齱𪘏)齱(酈食其傳注握齱急促貌)𪘏(握𪘏)簎(取魚箔)擉(刺取)○¶
捉(竹角切搦也搤也捕也)斮(斬也)穛(早熟榖又生穫曰穛)穱(稻田種麥張平子南都賦冬稌)¶
(夏穱韓愈納凉聮句沒冷漬香穱)斲(斲削也从从斤音徒口切)琢(治玉从王从豕王音玉豖音丑玉切)¶
(絆足行貌)椓(刑也又與斲同詩椓之丁丁)諑(譖訴也納凉聮句拙謀傷巧諑離騷經謡諑謂余以善淫注謠)¶
(毁也諑譖也)卓(特立也高也遠也)踔(同上孔光傳踔絶之能又見上又效韻)倬(著也大也)啄¶
(鳥啄又宥韻)涿(流下滴周禮有壺涿氏又地名)斸(𠜾也斫也又小鉏又屋韻)瘃(寒瘍趙充國瘃墯之)¶
(患唐李甘傳凍膚皸瘃又屋韻)㧻(擊也推也)○濁(直角切不淸)濯(浣也濯濯光澤貌詩麀鹿濯濯)¶
(又山秃貌孟子牛山濯濯俗作濯又效韻)擢(拔也抽也出也聳也)鐲(鉦也周禮鼔人以金鐲節鼔注形如小鐘)¶
<pb:KR1j0068_WYG_015-22b>¶
(軍行鳴之以爲鼔節又屋韻)○㪬(敕角切授也刺也㪬敊痛也敊丑六切詳見廣覺韻)¶
　洪武正韻卷十五¶
