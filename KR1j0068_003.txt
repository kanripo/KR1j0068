# -*- mode: mandoku-view -*-
#+TITLE: 洪武正韻
#+DATE: 2018-03-30 14:15:05.276610
#+PROPERTY: ID KR1j0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷三
<pb:KR1j0068_WYG_003-1a>¶
欽定四庫全書¶
　洪武正韻卷三¶
　　　　　　　　　　　明　樂韶鳳等　撰¶
¶
八真¶
¶
眞(之人切眞偽之反又神也淳也精也正也揚雄傳注眞人正人也从匕从目从𠃊从八匕與化同匕音隱)¶
(俗作真)鎭(安也壓也戍也廣韻亦作塡又軫震二韻案周禮天府玉鎭音珍忍切又音珍亦作瑱忍)¶
(字有上去兩音則鎮字合於軫震二韻通用又音珍則三韻皆通又廣韻鎭字下云戍也則藩鎭字亦可通押)¶
瑱(同上又玉充耳又震霰二韻)塡(又見下又先銑震霰四韻案漢書塡撫字無音宜於眞震)¶
<pb:KR1j0068_WYG_003-1b>¶
(二韻通押)珍(貴也重也寳也亦作瑱舊作知鄰切廣韻作陟鄰切玉篇作張鄰切竝與之人切同若呉)¶
(音則呼如丁鄰切非)磌(石聲公羊傳聞其磌然玉篇又礩也又先韻)籈(爾雅所以鼓敔謂之)¶
(籈从西非)甄(陶也又姓陳留風俗傳云舜陶河濵其後為氏又察也又先韻甄陶字眞先二韻可通押)¶
(光武贊靈貺自甄安帝紀甄表門閭注曰明也竝無音亦宜通押又震韻从西誤)桭(兩楹間又屋梠)¶
(又丞眞切)侲(童子漢制儺於禁中用倀子方言燕齊之間謂養馬者曰侲字亦作娠薛綜注西京賦侲)¶
(之言善也善童㓜子也又震韻)娠(養馬者又妊也亦作震又見下及震韻)振(舉也救也拯也動也振作也振迅也)¶
(詩振振公子信厚也廣雅云飤馬橐楚辭振衣音眞又軫震二韻)帪(方言飤馬橐今之馬篼囊也廣韻作振)䟴¶
(動也又震韻)畛(廣韻田界詳在軫韻)震(衞霍敘傳電擊雷震協韻之人反晉衞恒字勢鷹跱鳥震又震韻)¶
<pb:KR1j0068_WYG_003-2a>¶
○申(升人切伸也重也容也明也闡也又姓辰名漢志申堅於申又明約束也易申命漢文紀申敎食又欠申翼奉)¶
(傳欠申動於貌後漢馮衍論屈申無常古唯申字後加立人以別之从自持當作省作申又震韻莊子熊經鳥申有兩音)¶
伸(舒也直也理也使直也欠伸也亦作信申伸與申信義同者不可雙押若用申酉申命與屈伸義不妨者不妨重押)¶
信(易屈伸相感漢書信威北夷有兩音王褒傳偃仰詘信音伸周禮侯執信圭與身同又見下及震韻)呻¶
(呻吟)紳(大帶語子張書諸紳搢笏於紳謂之搢紳)身(軀也親也身申也)娠(妊也)柛(木絶於坤)¶
(自斃)○瞋(稱人切怒而張目也)嗔(恚也叱也又先韻)㺦(犬走草)縝(廣韻纑也又軫韻)¶
○辰(丞眞切時也又日也左傳日月所會是謂辰北極謂之北辰漢志振美於辰大火謂之大辰日月斗三辰)¶
晨(説文早昧爽也古作旦篆作䢅今作晨)䢅(漢律歴志䢅星始見)宸(帝居北辰之宫曰宸故从宀从)¶
<pb:KR1j0068_WYG_003-2b>¶
(辰賈逵曰室之奥者後人指帝居曰宸又屋宇也)麎(牡麋也)神(同上切精神神靈妙不測也天謂之神亦)¶
(作旦下同)旦(禮記交於旦明莊子有旦宅而無情死又與晨同又諫韻)○人(而鄰切人者神也人者仁也説)¶
(文最靈也奇字作儿兒宂冘亮禿皆从儿亦作几虎微之類从儿亦作亻)仁(中庸仁者人也孟子仁人心也又果中實)¶
○辛(斯鄰切金味説文秋時也又日名漢志悉新於辛爾雅太歳在辛曰重光又姓又葷味又苦辛亦取辛酸之意)¶
新(對舊之稱)信(誠信慤實也不疑也漢武帝賦申以信兮班固賦茍無實其孰信賔戲匪言詞之所信張良敘)¶
(傳敺致越信謂彭越韓信也述金日磾䖍恭忠信協韻皆音新又韓王信本與淮隂侯同名嫌誤讀作新今敘傳韓信音新合)¶
(各據出處於二韻通用韓愈作衞玄之墓誌嗟惟君篤所信亦音新又震韻)薪(柴也漢律取薪給宗廟曰鬼薪)○¶
親(七人切愛也近也躬也姻眷也又近之也禮記親之也者親之也又震韻古从音臻省文作亲)○津¶
<pb:KR1j0068_WYG_003-3a>¶
(資辛切水渡又水會處篆作與津同爾雅析木謂之津杜預曰箕斗之閒有天漢故曰津又液也又津津溢也)璡¶
(石似玉又震韻)○秦(慈鄰切禾名國名又姓)螓(蟲似蟬一曰蜻蜻頭方有文詩螓首蛾眉言頟廣而方也)¶
○繽(紕民切繽紛雜亂之貌說文作)𩰗(鬬也爭也从鬥鬥音鬬从門誤)○賔(卑民切客也恭)¶
(也迎也列也遵也服也又震韻)濵(水際亦作頻瀕)頻(篆文作瀕从涉从頁今作頻詩不云自頻毛如字厓也鄭)¶
(音濵又見下)瀕(賈山傳瀕海乏觀師古曰謂緣海之邊也張揖字詁瀕是古濵字又見下)儐(恭也又導也亦)¶
(作賔擯又震韻)擯(導也又斥也又震韻)鑌(鑌鐵爲刀甚利)彬(文質備貌亦作份斌)份(說文引論)¶
(語文質份份)斌(見廣韻亦作贇)贇(後唐死節傳有程福贇)攽(廣韻分也廣雅減也又删韻)¶
虨(廣謂虎文又刪韻)玢(廣韻文采狀)霦(廣韻璘霦玉光色亦作玢㻞)豳(周始封國説文)¶
<pb:KR1j0068_WYG_003-3b>¶
(夏陽亭經史多作省文耳唐明皇以字如幽改作邠)○頻(毗賔切厓也亦作瀕又頻顣亦作顰矉又數也比也)¶
(漢書比年注頻年也从今作少音他達切从少誤)顰(从少誤)矉(莊子西施矉里注蹙頞曰矉説文注恨張)¶
(目曰矉)𡣕(𡣕婦也書𡣕于虞又妃𡣕婦官)𧓍(珠母亦作玭又先韻)𦿜(大萍亦作蘋)蘋¶
瀕(水厓亦作頻从少誤)嚬(笑也)貧(財少也無財曰貧)○民(彌鄰切説文衆萌也民泯也泯)¶
(然無知也古作象形)泯(沒也滅也泯泯猶芒芒也又軫霰二韻)珉(石似玉亦作玟瑉)玟(禮記)¶
(士佩瓀玟)䂥(禮記君子貴玉而賤䃉)岷(山名在蜀江水所在亦作㟭汶)汶(考工記貂踰汶則死陸德)¶
(明音問誤詳見列子史記汶與㟭同謂汶江也山海經大江出汶郭云東南逕蜀郡東北逕巴東江頁至廣陵入海又震韻)¶
閩(東南越)旻(秋曰旻天詩傳仁覆愍下)忞(自勉彊也)旼(旼旼和也)緡(又軫韻見下文)¶
<pb:KR1j0068_WYG_003-4a>¶
緍(釣魚繳又錢貫也絲緒也本作緡誤作緍今不敢去)暋(莊子慰暋沈屯音義慰鬱也暋悶也又見下及軫韻)¶
罠(兔罟亦釣也)𤸅(病也詩多我覯𤸅又見下)○陳(池鄰切列也張也衆也布也故也久也國名又)¶
(姓又敷告也玉篇云或作塵此字與東柬二字不同今多作陳又震韻)臣(説文事人也又服之也又主臣惶懼也)¶
塵(篆文説文作鹿行揚土也今作塵又久也)塡(久也詩倉兄塡兮孔塡不寧竝作塵古填塵通)○¶
鄰(離珍切比也近也親也古作厸周禮五家爲鄰書臣哉鄰哉俗作隣又動也敝也考工記不甐於鑿亦作鄰又震韻)¶
粼(水在石間粼粼亦作磷又震韻)甐(又震韻)潾(廣韻水名玉篇水清貌唐裴潾又刪震韻)磷¶
(同上又石礫韓愈北征詩萬世無磷作平聲押又震韻)麟(牡曰麒牝曰麟麕身牛尾一角角端有肉亦作麐説文麟)¶
(大牝鹿也麐仁獸也)鱗(魚甲凡鱗物龍爲之長)驎(馬青驪也)燐(野火説文作㷠㷠鬼火也兵死及牛)¶
<pb:KR1j0068_WYG_003-4b>¶
(馬之血爲㷠亦作燐及軫震二韻)疄(廣韻田壟)轔(轔轔衆車聲又軫震二韻)璘(玉文又見軫韻)¶
瞵(視貌說文目精又班瞵文貌晉皇甫謐傳忘青紫之班瞵又刪震二韻字同)嶙(山貌又見軫韻)○¶
因(伊眞切託也由也仍也就也春秋傳因重固)姻(婿家女之所因故曰姻鄭康成曰婿之父曰姻杜預曰妻)¶
(父曰婚婿父曰姻白虎通婦人因人而成故曰姻字林婚婦家姻婿家亦作婣)婣(同上又姻親和也周禮睦婣任恤)¶
禋(國語精意以享説文潔祀也从示从西从土監本从覀誤)諲(恭也从覀誤)氤(氤氲氣貌亦作絪烟)¶
絪(同上又絪縕麻枲也)茵(説文車重席亦作鞇詩茵虎皮也又褥也漢儀注皇后婕妤乗輦餘者以茵四人對)¶
(舉四角輿而行)鞇(同上)堙(塞也亦作垔陻湮又土山也从覀誤)垔(説文引書鯀垔洪水又上城具見公)¶
(羊傳杜預曰土山也)陻(書鯀陻洪水从覀誤)湮(左傳井湮木刋又湮鬱不育杜預曰塞也又沒也沈也从覀誤)¶
<pb:KR1j0068_WYG_003-5a>¶
闉(城内曲重門也从覀誤)駰(白馬黑陰又陰白雜毛又泥驄馬也)烟(與氤同韓康伯注易大傳精氣)¶
(烟熅又先韻)歅(莊子九方歅善相馬秦穆公時有方歅善相馬一名臯或作諲又先韻从覀誤)殷(同上切衆)¶
(也正也大也中也盛也又刪先軫震韻)慇(慇懃)㶏(水出少室山亦作濦溵又軫韻)濦　溵¶
蒑(菜名一曰草色靑)磤(雷聲詩作殷又軫韻)㥯(謹也又軫韻)○氲(紆倫切氤氳氣貌易)¶
(作絪縕説文作注云元氣也)奫(水深廣又泉水也)熅(鬱煙又震韻)縕(説文紼也又軫震韻見下)¶
蘊(藴積見廣韻又軫震韻)轀(戰車長楊賦砰轒轀應劭曰匈奴車音墳氳又軫韻)○紉(尼鄰切索)¶
(之也方言楚謂擘爲郭璞曰今亦以綫貫針爲紉禮記紉鍼請補綴離騷秋蘭以爲佩又單繩从糸从刅刅从刀兩旁有)¶
(距音楚良切傷也)○雲(于分切説文山川气易坎爲雲)畇(墾田又見下)筠(同上切竹膚之堅質)¶
<pb:KR1j0068_WYG_003-5b>¶
荺(茭也又藕根之小者)縜(持綱紐又軫韻)勻(徧也齊也少也均也从勹从二)芸(香草可辟書蠹)¶
(説文草似苜蓿又物多貌老子夫物芸芸詩芸其黄矣又與耘同孟子芸人之田)耘(除苗閒穢)員(物數又伍)¶
(員人名又益也又先震二韻本作員俗作貟)沄(水轉流又本韻)鄖(國名)熉(漢郊祀歌照紫幄珠熉黄)¶
(師古曰言其珠色熉然而黄也音云)妘(姓又女字)云(古雲字象回轉之形篆作今作云又辭也言也又云云)¶
(衆語也汲黯傳武帝曰吾欲云云師古曰云云猶言如此如此也蔡義傳何謂云云又友也旋也詩婚姻孔云又營爲也易變)¶
(化云爲又姓)紜(數亂又物多貌亦作員漢郊祀歌六紛員亦作云郊祀紛云六幕浮大海師古曰紛云興作貌相如)¶
(傳威武紛云亦作沄揚雄賦汾沄沸渭汾香紛云上从一與不同音他骨切忽出也育字从)○鈞(規倫切三)¶
(十斤又陶車賈誼賦大鈞播物音義陶者謂模下圓轉者為釣以其能制器為大小比之於天也鄒陽曰獨化陶鈞之上師古)¶
<pb:KR1j0068_WYG_003-6a>¶
(曰陶家謂轉者爲鈞盖取周回調鈞耳言聖王制馭天下亦猶陶人轉鈞也亦作均詩秉國之均漢律厯志作鈞又均平也書)¶
(厥罪惟鈞左傳年鈞以徳鈞均古通用若陶鈞與平均不妨分押)均(平也又成均學名左傳均服振振注曰戎事上)¶
(下同服陸徳明曰字書作袀又震韻)㽦(墾田亦作畇廣韻音巡塋也)畇(又見上)袀(黑衣戎服又純)¶
(也裳削幅也亦作均)旬(周禮均人公旬用三日注旬均也讀如㽦㽦原隰之㽦易押爲均是也禮記内則旬而見注讀)¶
(爲均易坤爲均本亦作旬是旬古均字也)君(君者羣也羣下之所歸心荀子君道能羣左傳賞慶刑威曰君)麇¶
(鹿屬亦作麏麕又縛也又軫韻又見下)麏　麕(詩野有死麕又軫韻)頵(大頭又楚成王名唐)¶
(末有田頵移書勸楊行密入朝)軍(萬二千五百人周禮五師爲軍周制天子六軍諸侯大國三軍从勹从車勹音包今)¶
(作一)皸(皵也唐李甘傳凍膚皸瘃音訓曰皸凍裂也)○巾(居銀切蒙首衣釋名巾謹也二十成人士冠庶)¶
<pb:KR1j0068_WYG_003-6b>¶
(人巾當自謹脩於四教又帉也羃也周禮巾車注巾猶衣被之衣)斤(同上切漢志十六兩爲斤小爾雅二鍰四兩謂)¶
(之斤注六兩爲鍰又斧斤亦作釿)釿(莊子釿鋸制焉又劑斷也)筋(骨絡説文肉之力也从肉从力上从竹竹)¶
(物之多筋者俗作䈥)○勤(渠巾切孜孜也勞也盡也詩杕杜勤歸也勞來其勤曰勤歸俗作懃)矜(漢書項籍)¶
(傳鉏耰棘矜師古曰矜與𥎊同謂矛鋋之柄也又刪庚二韻)墐(黏土也又震韻上从廿非㐀也)𥎊(矛柄)¶
(也从北誤)懃(慇懃通作勤)廑(揚雄賦其廑至矣師古曰古勤字又震韻)瘽(病也漢文紀瘽身從)¶
(事又震韻)芹(楚葵)蘄(草名爾雅薜山蘄通作芹又支韻)僅(略能也少也纔也餘也劣也亦作㢙)¶
(廑又震韻)㢙(同上又震韻)慬(憂也又勇也見列子又震韻)○銀(魚巾切白金又與垠同荀子守)¶
(其銀)𪛊(大篪)誾(和悦而諍又誾誾中正貌)言(與誾通記二爵而言言斯又先韻)訢(恭謹貌漢)¶
<pb:KR1j0068_WYG_003-7a>¶
(石奮傳僮僕訢訢師古曰讀與誾同)嚚(左傳口不道忠信之言爲嚚説文語聲)狺(犬聲亦作㹞狋)垠¶
(岸也崖也亦作圻沂鄞)圻(同上)沂(班固賔戲張良受書於邳沂又支韻)釿(器之釿鍔亦作圻垠)¶
珢(石似玉)鄞(地名)齗(齗齗辯爭貌漢書齗齗焉又分辯貌地理志周道衰洙泗之間齗齗如也)¶
(徐廣以爲爭辭齗齗索隱曰案下文云揖遜之禮則從矣是魯猶有揖遜之風當從論語誾誾音又忿疾之意劉向傳朝臣齗)¶
(齗又齒根肉亦作齦)齦(齒根肉)听(笑貌相如賦听然而笑又軫韻)寅(同上切東方之辰漢志引達於)¶
(寅爾雅太歳在寅曰攝提格又恭也又支韻)夤(恭也亦作寅又緣連也又淮南子九州之外有八夤八夤之外有八)¶
(紘又腰絡易列其夤王弼曰夾脊肉當作夤上从肉亦作𦟘又支韻)𦟘(夾脊肉)螾(寒蟬又螼螾毛曰謹案賈)¶
(誼傳夫豈從蝦與蛭螾孟康曰螾今之螼螾也師古曰螾與蚓同音引合韻音弋人切又羊晉切又軫韻)礥(難也太玄)¶
<pb:KR1j0068_WYG_003-7b>¶
(經有礥首)○囷(區倫切圓廪又輪囷屈曲盤戾貌又軫韻)蜠(貝也又見軫韻)箘(箘簵竹名也又)¶
(軫韻)○熏(許云切煙上出又以火熏物也氣烝也詩穹窒熏鼠路溫舒傳虚美熏心毛晃曰熏烝字不从艸古)¶
(人或假借用之如易厲薰心漢馬廖傳聲薰天地注薰猶蒸也唐書薰為太平又詩公尸來止熏熏毛傳和説也箋坐不安之)¶
(意篆作今作熏中从與囱同俗从由)薰(香草似蘼蕪)曛(日入)獯(獯鬻匈奴號)醺¶
(醉也亦作熏説文引詩公尸來止熏熏)臐(羊臛禮有膷臐膮儀禮注羊曰臐豕曰膮皆香美之名又震韻)勳¶
(王功曰勳亦作勛从熏从力俗作勲)葷(辛臭蒜屬辟凶邪禮記於君有葷)纁(淺絳考工記三入為纁爾雅三)¶
(染謂之纁)焄(香氣)訓(詁也誨也晉衞恒字勢曰洪道敷訓協韻平聲又震韻)羣(渠云切輩也衆也聚)¶
(也隊也俗作群)群(易渙其群詩群公先正論語群居終日)裙(下裳亦作帬)帬(同上又中帬親身衣)¶
<pb:KR1j0068_WYG_003-8a>¶
宭(羣居)麇(左傳求諸侯而麇至又軫韻)○欣(許斤切喜也亦作忻訢)昕(旦明日將出禮)¶
(大昕之朝)炘(熱貌)○諄(朱倫切至也誨言重複也説文告曉熟也一曰懇誠貌或作訰肫亦作啍俗作諄凡)¶
(从享者俗皆作享又震韻)訰(又震韻)肫(懇誠貌禮記肫肫其仁説文面權也廣韻鳥臟)啍(莊子釋夫)¶
(恬惔无爲而悦夫啍啍之意注以已誨人也一曰壯健貌李音肫又朱閏切郭象音都昆切又本韻他昆徒孫二切)惇¶
(廣韻心實也又都昆切)淳(沃也盥也禮記淳熬淳母禮淳尸考工記淳而漬之又兵車之耦左襄十一年淳十五乘)¶
(又見下又軫韻案周禮質人壹其淳制杜子春曰讀爲純音上聲純謂幅廣制謂匹長皆當中度量鄭康成謂淳讀如淳尸盥)¶
(之淳劉音章純切考工記淳漬音諄又音準左傳淳乘音諄又音醇皆宜通用)屯(同上切物之始生屯然屈也厚也難)¶
(也吝也卦名又屯亶又本韻)窀(穸也廣韻窀穸下棺左傳窀穸之事窀厚也穸夜也)迍(迍邅亦作屯亶易屯)¶
<pb:KR1j0068_WYG_003-8b>¶
(如邅如屯窀迍三字合與諄肫等字合爲一切)○春(樞倫切歳之始春秋説題辭春蠢也蠢興也又軫韻)椿¶
(同上切木槿又木名莊子大椿八千歳爲春秋)鶞(春鳸鳻鶞)櫄(木似樗亦作杶)杶　橁(木名)¶
(左傳孟莊子斬其橁以爲公琴)楯(廣韻木名又軫震韻)輴(載柩車禮記菆塗龍輴以椁)○純(殊倫)¶
(切粹也篤也至也好也大也文也誠也不雜也亦作醇又支軫震韻)醇(醲也厚也又與純同漢志天子不能具醇駟梅)¶
(福傳一色成體謂之醇俗作醇)蒓(水葵亦作蓴)蓴(晉書千里蓴羮又蒲叢)錞(金錞以和鼓形如鍾)¶
(有舌謂之錞釪亦作淳于又賄隊二韻又都昆切)焞(廣韻明也春秋傳焞燿天地又灰韻)淳(與錞同又淥也)¶
(質也通作醇漢書黎民醇厚)鶉(䳺鶉説文作字林作又寒韻)脣(口脣俗作唇誤唇音之人切驚也)¶
漘(水厓夷上洒下詩在河之漘)犉(黄牛黑脣詩九十其犉殺時犉牡爾雅牛七尺爲犉又先韻)忳¶
<pb:KR1j0068_WYG_003-9a>¶
(後漢王忳人名又見下)瞤(目動漢書眼瞤得酒肉亦作眴)○荀(須倫切草名又姓)詢(咨也詩周)¶
(爰咨詢左傳咨親爲詢注問親戚也)恂(信也樂也嚴謹貌又溫恭貌亦作洵又震韻)洵(詩洵美且都又水名)¶
(爾雅濄爲洵又霰韻)郇(國名周文王所封又姓後去邑爲荀又胡關切姓也)珣(玉名)峋(嶙峋山貌)¶
旬(均也詩其下侯旬又徧也詩來旬來宣又見下)○逡(七倫切復也退也逡巡却退貌春秋外傳已復放事)¶
(而逡亦作竣)𢓭(漢王莽傳𢓭儉隆約師古曰𢓭退也其字从彳)踆(止也伏也玉篇退也亦作竣又行走貌張)¶
(衡西京賦大雀踆踆廣韻踞也又見下)竣(國語已事而竣又音詮)蹲(舞貌亦作墫又見下)墫(詩墫)¶
(墫舞我又軫韻)㕙(狡兔又震先韻)悛(改也止也又先韻)捘(推也擠也左傳定八年捘衞侯手又震韻)¶
○存(徂尊切説文恤問也从子在在亦存也廣韻亦察也又省視也)蹲(踞也从足跧也亦作踆𨀛又見)¶
<pb:KR1j0068_WYG_003-9b>¶
(上)踆(莊子帥弟子而踆窾水漢貨殖傳下有踆鴟又見上)○旬(詳倫切十日爲旬又均也徧也見上)¶
巡(説文視行貌亦作徇又逡巡却退貌賈誼過秦論作遁巡亦作逡遁平當贊逡遁有恥遁音巡亦作循萬章逡)¶
(循甚懼毛晃案禮部看詳連綿字可以兩押或可倒押者許令收入如兩字一義若曈曨喔吚漣洏哇咬之類兩字一物)¶
(如駏驉鶬鶊瑚璉之類其上一字皆可别押如玲瓏古人或押瓏玲璠璵或押璵璠鵔鸃雖是一物内鵔字又别有義其餘如)¶
(倥侗之倥嶙峋之嶙螳螂之螳亦可别押今遁字音巡者可押音逡者不可倒押故收入巡字下其他如踟蹰契詬契丹閼氏)¶
(螮蝀之類上字不可倒押別押亦不敢收入又先韻)遁(同上又軫震韻)徇(漢髙祖紀張良徇韓地蘇林音巡撫)¶
(其人民也孟康曰徇略也師古音去聲又震韻同)循(同上又循循次序貌又善也依也順也摩也沿也亦作紃荀子)¶
(反紃察之注紃與循同)揗(手相安慰更拊揗)迿(公羊傳定八年朋友相衛而不相迿注出表辭猶先也不)¶
<pb:KR1j0068_WYG_003-10a>¶
(當先相擊刺也又震韻)馴(擾也從也善也又以漸而致曰馴致説文馬順曰馴)紃(組紃紡纑説文圓采絛)¶
○倫(龍春切次序也等也比也道也理也亦作論又伶倫漢志作泠綸)論(禮記凡制五刑必即天論注言)¶
(理也又見下及震韻)綸(青絲綬又刪韻)掄(擇也周禮凡邦工入山林掄材而不禁又見下)淪(沒也又水)¶
(波爲淪韓詩順流而風曰淪又渾淪未相離貌列子氣形質具而未相離即此)輪(車輪又東西曰廣南北曰輪又迴旋)¶
(也)蜦(蛇類潛於神泉能興雲雨)○文(無分切文章也美也善也兆也華也斑也法也又姓考工記青與赤)¶
(謂之文又持文法深刻謂之深文法刻曰文深以文法致人於罪謂之文致左傳經緯天地曰文)紋(綾也凡錦綺黼)¶
(繡之文皆曰紋)聞(耳受聲説文知聲也又震韻)蟁(齧人飛蟲一名白鳥一名音文漢中山靖王傳聚蟁)¶
(成靁亦作蚊蚉廣韻亦作䘇)蚊　蚉(莊子使蚉負山)雯(雲成章也)○芬(敷文切芬芳詩)¶
<pb:KR1j0068_WYG_003-10b>¶
(燔炙芬芬篆文作草初生香分布也今作芬)雰(雰雰雪貌又霧氣)氛(氛祲妖氣左傳楚氛甚惡)帉¶
(大巾亦作紛)紛(緩也雜也説文馬尾韜又拭巾内則左佩紛帨)棼(亂也書泯泯棼棼又見下)衯(衣貌)¶
(相如賦衯衯裶裶)翂(莊子翂翂翐翐羽貌)𣬩(毛落)𦐈(𦐈𦐈飛貌亦作翂)鶡(鳥名本作鳻假)¶
(借作鶡漢張敞舍鶡雀飛集丞相府師古曰音芬鳻雀大而色青出羌中又曷韻)鳻　分(賦也施也與也)¶
(亦作匪又別也判也裂也漢志一黍之廣爲一分分者自三微而成著可分別也又半也公羊傳師喪分焉荀子以齊之分奉)¶
(之而不足又徧也左傳哀元年熟食者分而後敢食又軫震二韻)匪(周禮廩人以待國之匪頒注匪讀爲分太宰八)¶
(曰匪頒之式鄭司農曰匪分也頒賜也又支韻)饙(滫飯)餴(詩可以餴饎亦作饙)○汾(符分切水名)¶
枌(白榆)棼(屋棟又亂也左傳治絲而棼之)蕡(草木多實又實大貌又枲實説文雜香草周禮麷蕡又震)¶
<pb:KR1j0068_WYG_003-11a>¶
(韻)弅(莊子隱弅之丘音義隱出弅起貌又軫韻)黂(枲實通作蕡)濆(水厓爾雅汝有濆郭璞引詩遵)¶
(彼汝濆又軫韻)焚(燒也)鼖(大鼓八面周禮以鼖鼓鼓軍事亦作賁詩賁鼓維鏞)墳(方言青幽之間凡土)¶
(髙而大者謂之墳又聚土曰墳水厓曰墳詩汝墳又軫韻)賁(大也一曰三足龜又刪軫寘韻)幩(馬扇汗詩朱幩)¶
(鑣鑣)獖(㹫豕亦作豶)豶(易豶豕之牙)羵(土中怪羊又首大貌又軫韻)朌(大首貌亦作頒)¶
(又刪韻)頒(同上又衆也詩有頒其首有兩音又刪韻)棻(香木又人名漢劉棻唐令狐徳棻)○䰟¶
(胡昆切神䰟亦作魂左傳人生始化爲魄既生陽曰䰟)魂(易遊䰟爲變淮南子天氣爲䰟地氣爲魄)渾(水流)¶
(聲又濁也一曰洿下亦作溷又渾天圓貌渾然全也列子渾淪言未相離也)溷(同上又人名左傳成十六年韓厥從)¶
(鄭伯其御杜溷羅又樂溷宋大夫樂祁子又震韻)沄(水轉貌又見上)緷(十羽謂之緷又軫韻)緄(縫也)¶
<pb:KR1j0068_WYG_003-11b>¶
(漢趙飛燕傳注緄襠袴音魂又軫韻)昆(昆侖天形又昆邪匈奴王號又公孫昆邪漢人名又見下又軫韻)○¶
昆(公渾切同也兄也幷也咸也又後也書昆命于元龜又明也莊子音義云昆獐也又昆蟲昆侖山名西夷名亦作混)¶
(夷)晜(兄也通作昆)崐(崐崘山名周禮宗伯注崐崘亦作混淪又作昆侖崑崙)混(混夷詩混夷駾)¶
(矣孟子文王事混夷皇矣注混夷即串夷也采薇序昆夷竝音平聲又混淪山又軫韻)崑(崑崙)琨(瑶琨美玉)¶
蜫(蟲之總名通作昆説文二虫爲䖵讀與昆同蟲總名也師古曰昆衆也鄭康成以昆蟲爲明蟲)鯤(大魚又魚)¶
(子國語禁鯤鮞亦作卵内則濡魚卵醬注讀爲鯤魚子也)鵾(鳥名又雞三尺)褌(褻衣司馬相如著犢鼻褌阮籍)¶
(大人先生論如虱之處褌中韓愈陸渾山火詩炎官火屬朱冠褌)○溫(烏昆切和也暖也又水名又姓又州名亦)¶
(作温从音同仁也説文以皿食囚亦作昷凡从者俗皆作昷又軫震二韻)㬈(日暖史記封禪書至中山曣㬈)¶
<pb:KR1j0068_WYG_003-12a>¶
(漢書揚雄傳作晏㬈)縕(赤黄間色亦作縕記士縕韍緼組綬又軫震及本韻)轀(轒轀戰車又軫韻)薀¶
(蕰藻水草節中生葉亦作蕰左傳蘋蘩薀藻之菜又軫震二韻)○昏(呼昆切日冥也闇也蒙昧也又昏姻俗作昬婚)¶
昬(又軫韻)婚(婦家本作昏禮娶婦以昏時婦人陰也)惛(心不明也又震韻)暋(慰暋鬱悶又軫)¶
(韻)殙(矜也又與惛同莊子以黄金注者殙)閽(守門隷記閽者守門之賤者也毛晃曰門者晨昏啓閉閽亦主)¶
(啓舉昏以該之論語稱晨門而不言昏可以互見也又閽寺)㖧(喋喋言貌揚子著古昔之㖧㖧)痻(病也詩多)¶
(我覯痻又見上)棔(合棔木名朝舒夕斂)○坤(枯昆切地道也卦名古作象六斷連則爲古川字)髠¶
(髮漢制髠爲城旦舂淳于髠人名下从几古人字从兀誤)○奔(逋昆切疾走亦作賁漢書多作犇又震韻)¶
犇　賁(同上虎賁勇士孟賁力士又三足鼈曰賁又刪軫寘震及本韻)○歕(鋪䰟切吹氣也吐也)¶
<pb:KR1j0068_WYG_003-12b>¶
噴(吒也噀也又震韻)○盆(蒲奔切盎也缶也考工記盆實二鬴又姓)湓(水名又震韻)○¶
門(謨奔切兩戸説文合兩戸謂之門)捫(撫持也摸也詩莫捫朕舌)璊(玉䞓色从玉从廿从監本从)¶
(㒼誤)樠(木名又寒韻从㒼誤)虋(爾雅虋赤苗今之赤粱粟也又云蘠蘼虋冬草名今作門冬亦作穈)穈¶
(詩維穈維芑)亹(山絶水詩鳧鷖在亹又浩亹山名浩音告又紙韻)○孫(蘇昆切子之子爲孫女之子爲)¶
(外孫又姓又震韻)蓀(菖草相如賦若蓀注若杜若也蓀香草也亦作荃)荃(又先韻)飱(夕餔也又)¶
(水和飯左傳僖負羈饋晉文公盤飱又曰飱有陪鼎注飱熟食也音孫當作飱)䬸(食也又吞食也从歺亦作歹竝午達)¶
(反爾雅粲餐也注今河北人呼食爲餐音孫又刪韻)餐(又刪韻)○村(倉尊切聚落亦作邨)○尊¶
(租昆切尊卑又重也髙也貴也恭也又酒器説文作罇从木者後人所加)鷷(西方雉名也)遵(循也率也行也)¶
<pb:KR1j0068_WYG_003-13a>¶
(習也鄉射禮大夫席尊東謂之遵)僎(鄉飲酒禮輔主人者或作遵爲其降席而遵法也又銑霰韻)跧(廣韻)¶
(蹴也又刪先韻又蹤倫切)○暾(他昆切日始出貌)啍(口氣又重遲貌詩大車啍啍又音豚又震及本)¶
(韻又都昆切)焞(明也説文引春秋傳焞燿天地左傳天䇿焞焞杜預曰無光耀也又灰韻本韻)𪏆(黃色)¶
(又孺子𪏆魯公子見檀弓)吞(同上切咽也餐也幷也又音天又姓)○屯(徒孫切聚也漢律勒兵而守曰屯本)¶
(作屯與屯字不同屯本株倫切屯亶也經史多用屯爲屯聚之屯今相仍用之)純(詩白茅純束毛音徒本切鄭音屯又)¶
(支軫震及本韻)忳(悶也亂也憂也又見上)軘(兵車)庉(居也又熾盛貌爾雅風與火爲庉)豚¶
(小豕又軫韻)㹠(莊子㹠子食於其死母亦作豚)燉(火盛貌爾雅作庉)臀(底也本作臋又腿靨易臀)¶
(無膚玉篇作亦作)臋(考工記其臋一寸)芚(盛貌揚子春木之芚兮玉篇菜似莧可食又渾芚不分察)¶
<pb:KR1j0068_WYG_003-13b>¶
(貌又厚貌莊子聖人愚芚)○論(盧昆切説也議也思也紬繹討論也又決罪曰論又震韻本韻)崘(崐崘)¶
(山名爾雅丘三成曰崐崘亦作崑崙又作昆侖)侖(漢郊祀歌逝昆侖又昆侖天形)淪(周禮大宗伯注混淪)¶
(山名又列子云氣形質具而未相離曰渾淪又本韻)掄(擇也周禮入山林掄材不禁又見上)䑳(舟名)○¶
敦(都昆切説文怒也詆也一曰大也勉也誰何也廣韻又迫也詩王事敦我又姓敦洽衞王醜人也又寒蕭灰軫隊效)¶
(震韻)墩(平地有堆者通作敦爾雅註敦丘江東呼地髙堆爲墩或作墪)惇(厚也通作敦)弴(説文畫弓)¶
(也徐曰雕弓也)蜳(螴蜳不安定貌莊子螴蜳不得成螴音陳)○臻(側詵切至也乃也亦作轃溱案説文从秦)¶
(聲也是諧秦聲聲與真同又先韻)轃(漢書百蠻竝轃又先韻)榛(小栗又見下)蓁(草盛)溱¶
(水名又至也漢書聖瑞畢溱又衆也詩室家溱溱)𣘘(孟子盡心篇注有表無裏謂之柚𣘘柚音以究反𣘘音臻又疏)¶
<pb:KR1j0068_WYG_003-14a>¶
(臻切杠也)○莘(疏臻切地名又長貌詩有莘其尾又赤貌亦作)峷(神名莊子丘有峷司馬氏云狀如狗)¶
(有角文身五采)姺(國名左傳昭元年商有姺邳亦作㜪)侁(行貌玉篇引詩侁侁征夫今詩作駪)甡(衆生)¶
(竝立貌詩甡甡其鹿)駪(馬衆多貌)詵(致言也亦衆也詩宜爾子孫詵詵兮)𩺵(魚尾長也通作莘詩有莘)¶
(其尾)○榛(鉏臻切木叢生)○痕(胡恩切瘢也)鞎(車革前飾曰鞎郭璞曰韋靶車軾也)根¶
(吳楚俗謂牽引前卻爲根格格音曷各切漢灌夫傳引繩排根排根卻退貌又見下)○根(古痕切柢也本也又天根)¶
(氐星金根車名秦始皇作以金爲飾本商之乗根也)跟(足踵)○恩(烏痕切澤也恵也又愛也隱也)○¶
垠(五根切垠堮亦作圻又本韻)圻(又支韻本韻)¶
¶
九寒¶
¶
<pb:KR1j0068_WYG_003-14b>¶
寒(河干切寒暑之對又姓又國名)韓(國名周武子所封又姓又東夷有三韓國説文井垣也)汗(可汗)¶
(戎酋之稱又翰韻)邯(趙縣又覃韻)翰(羽也又天雞羽有五色又也詩維周之翰有平去二音凡稱書翰)¶
(者謂以羽翰爲筆以書平去二音皆通又翰韻)䮧(䮂䮧蕃大馬名)幹(井闌西京賦注音寒説文作莊子井幹)¶
(音去聲又翰韻)豻(俄寒切胡地野犬似狐而小又翰韻)犴(同上又翰韻)○看(丘寒切視也又翰韻)¶
刋(削也剟也斫也槎木也書隨山刋木漢志作栞从干戈之干)栞(槎木也斫也説文木識也)靬(弓衣)¶
(又先韻)○干(居寒切盾也方言自關而東或謂之或謂之干闗西謂之盾郭璞曰干者扞也亦作杆又荀子西)¶
(方有木名曰射干玉篇鳶尾射干也又澗也詩秩秩斯干凡水畔水旁水厓曰干又閒也凡言闌干謂闌板之閒也又與竿同)¶
(詩干旄又忓也求也犯也又闌干盛貌薛令之詩苜蓿長闌干又闌干流貌白居易詩玉容寂寞淚闌干又眼眶謂之闌干又)¶
<pb:KR1j0068_WYG_003-15a>¶
(若干數未定之辭猶言幾許也又翰韻)忓(極也求也預也唐萬壽公主傳無忓時事)奸(犯也通作干又婬犯)¶
(非禮也又求也漢書以奸名譽)杆(漢尹賞傳被鎧杆師古曰杆臂衣也劉敞曰杆謂盾耳)虷(蟲侵物鮑宣傳)¶
(白虹虷日)乾(上出也燥也又先韻)肝(木藏)竿(竹挺又旗竿古作干詩干旄謂注旄於干首左傳昭二十)¶
(年作竿旄莊子竿牘音義竹簡爲書)玕(琅玕)○安(於寒切徐也寧也止也平也定也何也心無愧也又姓)¶
鞍(馬鞍具亦作鞌)鞌(同上又地名春秋有鞌之戰)○歡(呼官切喜也亦作懽驩上从音寡俗)¶
(作歡非)懽(又翰韻)驩(廣韻玉篇馬名又同上孟子驩虞如也董仲舒傳驩然有恩相接王褒傳驩然交欣)¶
貛(野豕)讙(譁也又先韻)嚾(喧囂貌荀子嚾嚾然不知其非也又見先韻)○寬(枯官切愛)¶
(也裕也緩也廣也舒也不猛也从宀从萈萈胡官切與莧字不同監本从莧)髖(尻也脽也股骨也)○官¶
<pb:KR1j0068_WYG_003-15b>¶
(沽歡切宦也職也使也公也荀子注官司主也又謂天子爲縣官又官舍曰官賈誼傳學者所學之官也)冠(冕弁總名)¶
(元服也又翰韻凡正指冕弁謂之冠則平聲加冕弁於首謂之冠則去聲)觀(諦視又翰韻)涫(𩰾也又翰韻)¶
莞(東莞地名又草似藺可以爲席詩下莞上簟亦作菅又旱韻又胡官切)菅(韓愈雪後詩豈念幽桂遺榛菅)¶
(音官又刪韻)棺(黄帝始造棺槨有虞瓦棺周殷棺槨)倌(主駕者詩命彼倌人)貫(廣韻穿也薛仁貴傳)¶
(一發洞貫又聯續也漢谷永傳以次貫行師古曰謂上所陳衆條諸事宜以次相續行之亦作毌又翰諌二韻)○剜¶
(爲歡切刻削)眢(目無明一曰廢井又先韻)蜿(蟠蜿龍貌又先銑二韻)豌(豆也)涴(泥著物又)¶
(銑箇二韻)○岏(吾官切㠝岏小山貌又鋭上也髙也)忨(貪也)抏(訛盡又挫也耗也又翰韻)刓¶
(剸也刓角也史記漢書封爵刻印刓蘇林曰手弄角訛亦作园)园(圓也圭角泯鑠也莊五者园而幾方又團)羱¶
<pb:KR1j0068_WYG_003-16a>¶
(野羊)蚖(榮蚖一曰毒虺又先韻)○潘(鋪官切姓又見下及刪韻)拌(集韻引方言楚人凡揮棄物謂)¶
(之拌俗作拚非)○般(逋潘切旋也運也多也辟也又見下及刪韻)𤳖(輩也部也黨也)○槃(蒲官)¶
(切盛器籀文作盤又槃礴也)盤(同上亦作柈又樂也書多盤又盤庚商王號漢書作般庚又盤屈也)柈○¶
般(樂也詩有般篇孟子般樂怠傲通作盤亦作弁卞)弁(詩有小弁篇漢杜欽傳作小卞又霰韻)卞¶
(又霰韻)胖(大也記心廣體胖又翰韻)媻(媻媻往來貌又歌韻)瘢(瘡痕)幋(覆衣大巾)鞶¶
(大帶)縏(小囊)繁(馬飾大帶古作緐左傳繁纓以朝纓馬鞅記作樊又刪韻)樊(記大路樊纓又刪韻)¶
磐(大石亦作盤漢文紀磐石之宗荀子國安于磐石)磻(溪名一曰石著隿又歌哿箇三韻)蟠(曲也)¶
(屈也伏也揚子龍蟠于泥亦作盤袁宏諸葛亮賛初九龍蟠又鼠婦名又刪韻)潘(列子鯢旋之潘爲淵音盤水之瀊洄)¶
<pb:KR1j0068_WYG_003-16b>¶
(曰潘亦作審)瀊(同上亦作盤韓愈桃源行流水盤迴山百轉)搫(除也)審(莊子止水之審爲淵音盤)¶
(簡文云蟠聚也又寢韻)𨃞(屈足也)○瞞(謨官切平目又目不明)漫(水大貌又翰韻上从曰曰)¶
(音冒俗从日)謾(欺也又先翰諫三韻俗从日)蹣(踰也)槾(朽也亦作鏝慢又翰韻俗从日)鏝¶
(同上又大㦸又翰韻俗从日)墁(孟子毁瓦畫墁又翰韻)𩆓(雨露濃貌)樠(木名又莊子以爲門戸則)¶
(液樠音義謂脂出樠樠然又真韻)饅(饅頭)曼(曼曼長也逺也又模翰諫韻俗从日)蔓(蔓菁菜名諫韻)¶
縵(車名周禮巾車卿乗夏縵注夏赤也五采畫無瑑也又翰諫韻)鄤(鄭地左傳成三年使東鄙覆諸鄤)○¶
酸(蘇官切酢也)𩆑(小雨)狻(狻猊食虎豹一曰獅子)○鑽(祖官切穿也亦作攢又翰韻)¶
攢(與鑽同内則柤棃曰攢之又見下)○欑(徂官切積竹杖一曰木叢亦作攢又旱韻)穳(刈禾積也)¶
<pb:KR1j0068_WYG_003-17a>¶
(亦作)酇(聚也周禮百家爲酇又歌旱翰三韻)菆(記菆塗龍輴菆塗謂殯也菆聚也聚木蓋櫬而塗之也又)¶
(尤韻)攢(族聚也相如賦攢戾莎韓愈詩西來騎似萬星攢亦作鑽菆)○端(多官切正也首也直也萌也緒)¶
(也等也通作耑漢志感物造耑小爾雅倍丈謂之端倍端謂之兩倍兩謂之疋杜預曰二丈爲端二端爲兩所謂疋也又玄端)¶
(朝服又銑韻)耑(説文物初生之題也上象生形下象其根今謂物之首曰耑从山非)剬(整飭貌揚子藺相如)¶
(剬而不傷廣韻齊也)○湍(他官切激湍急瀨)煓(赫也又火盛漢書注髙祖父太上皇名煓)貒(獸似)¶
(豕角在鼻上堪作弓李陵以貒弓遺蘇武)○團(徒官切圜也聚也亦作园)敦(聚貌詩敦彼行葦又灰眞蕭軫)¶
(震效隊韻)專(詩有敦瓜苦注敦猶專專也又圜也周禮其民專而長又先韻)慱(憂勞詩勞心慱慱兮)摶¶
(説文圜也又摶擊又掜聚也禮母摶飯又控摶揣度也史記賈誼傳何足控摶又銑韻)揣(漢書賈誼服賦何足控揣)¶
<pb:KR1j0068_WYG_003-17b>¶
(如淳曰控引也揣音團控揣玩弄愛生之意也又賄哿二韻)漙(漙漙露多貌詩零露漙兮)鷒(鸛鷒鳥名爾雅)¶
(鸛鷒鶝柔如鵲短尾射之銜矢射人)𪆃(鵰也亦作鶉廣韻鳶之别名)鶉(詩匪鶉匪鳶又眞韻又都昆切)¶
剸(裁也斷也廣韻截木又先銑霰三韻)篿(説文圓竹器又先韻)○鸞(盧官切神鳥出女牀山孫柔之)¶
(瑞應圖鸞者赤神之精鳳凰之佐雞身赤毛色被五采鳴中五音人君進退有度親疏有序則至又和鸞車軨)鑾(鉌也)¶
(以金爲鈴字亦作鸞崔豹古今注五路衡上金雀者朱鳥也口銜鈴鈴謂之鑾故謂朱鳥鑾也鸞口銜鈴故又謂之和鸞郭璞)¶
(曰鸞鈴也在軛曰鸞在軾曰和漢五行志登車有和鸞之節師古曰和鈴也以金爲之施於衡上鸞亦金為而持衡銜鈴於鑣)¶
(上動皆有聲以為舒疾之節杜預注左傳鸞在鑣和在衡也)圝(團圝圎也)巒(山小而鋭)灤(平灤水名)¶
欒(木似蘭又檀欒竹貌欒欒瘠貌詩棘人欒欒兮亦作臠見廣韻又姓)羉(彘網)○桓(胡官切説文亭)¶
<pb:KR1j0068_WYG_003-18a>¶
(郵表徐曰表雙立爲桓今亭郵立木交於其端或謂之華表禮記檀弓三家視桓楹注云四植謂之桓一曰木名似栁又水名)¶
(又桓桓威也又謚法辟土服逺曰桓又姓)峘(爾雅小山岌大山峘集韻或作𡷗)洹(説文水名左傳聲伯夢濟)¶
(洹而歌洹洹流也)貆(説文貉類貉子也詩有縣貆兮集韻通作狟)荁(草名似堇葉大禮記内則冬用)¶
(堇夏用荁)完(同上切全也繕也)丸(説文圜也傾側而轉者从反仄徐曰仄者一向欹而不可回也是故仄而)¶
(可反爲丸可左可右也)芄(説文芄蘭莞也詩芄蘭之枝)汍(汍瀾泣貌)紈(説文素也)雈(説文)¶
(亂也易爲雈葦)瓛(説文桓圭公所執从玉獻聲字書又音钀馬鑣也)豲(説文豕之逸也博雅豕屬長楊賦拕)¶
(豪豲師古曰一名帬豲一曰邑名在天水)○暵(許干切乾也旱也亦作熯又翰旱二韻)¶
¶
十刪¶
¶
<pb:KR1j0068_WYG_003-18b>¶
刪(師姦切除削也定也)訕(謗也又諫韻)潸(涕淚流貌詩潸焉出涕又產諫二韻)山(同上切髙)¶
(大有石曰山山宣也產也散氣以生萬物)珊(同上切廣雅珊瑚珠也説文珊瑚生海中而色赤又闌珊彫散貌又珮聲)¶
○散(相關切琴曲廣陵散又白居易詩閑散作平聲押又産諫二韻)跚(蹣跚跛行貌)姍(詐也媻姍)¶
(行貌又先諫二韻)○關(姑還切城塞門也門牡也扃也閉也塞也又姓又關戾機也又要會處又聯絡也又關白)¶
(王褒頌進退得關其忠爾雅關關音聲和也又閒關崎嶇展轉貌又見下)瘝(瘝病也書恫瘝乃身)癏(同上)¶
矜(同上漢和帝紀寤寐恫矜又與鰥同詩至于矜寡又眞庚二韻)鰥(魚名又老而無妻曰鰥亦作矜)擐¶
(貫也見文字指歸又諫韻)綸(青絲綬又眞韻)○彎(烏還切持弓闗矢亦作關)關(孟子關弓而射之)¶
灣(水曲)○還(胡關切返也退也顧也復也迴也歸也償也又先諫霰三韻)環(圓成無端者又璧也)¶
<pb:KR1j0068_WYG_003-19a>¶
(爾雅肉好如一謂之環又回繞也禮記儒有環堵之室又經解云行則有環佩之聲字亦作還圜又諫韻)圜(後漢冠帶)¶
(圜橋門又先韻)䴉(飛貌亦作揚子朱鳥䴉䴉謂鳳凰也又先韻)𩙽(又先韻)鐶(指鐶也)鍰¶
(六兩曰鍰又黄鐵一曰錢也小爾雅二十四銖曰兩兩有半曰捷倍捷曰舉倍舉曰鋝鋝謂之鍰宋咸曰舉三兩鍰六兩案大)¶
(小爾雅及鄭康成皆曰六兩爲鍰唯説文云六鋝也鋝十二銖二十五分銖之二十三賈逵云俗儒以鋝重六兩周官劔重九)¶
(鋝俗儒近是又與環同漢五行志宫門銅鍰師古曰讀與環同)寰(天子封畿内縣又霰韻)闤(市垣)澴¶
(漩澴波貌)鬟(總髮)患(憂也病也惡也苦也禍也難也賈誼賦又何足患師古曰合韻音環張華鷦鷯賦與物無)¶
(患亦作平聲又諫韻)轘(車裂人又諫韻)湲(侯頑切潺湲水流貌又先韻)○跧(阻頑切蹲也屈也伏)¶
(也蹴也又先韻)○姦(居顔切私也詐也婬也左傳亂在外爲姦在内爲宄揚子不姦姦而詐詐俗作姧二女爲奻音)¶
<pb:KR1j0068_WYG_003-19b>¶
(女閒切又奴還切訟也三女爲姦)姧○菅(草名已漚爲菅詩露彼菅茅左傳或取一編菅杜預曰菅苦也)¶
(又寒韻)閒(同上切中閒記有閒傳漢文紀願請閒師古曰容也猶言中閒也曲禮少閒願有復也音閑是謂閒亦有)¶
(兩音)艱(難也篆作籀文作囏)囏(周禮恤囏厄)蕑(蘭也詩方秉蕑兮)○顏(牛姦切頟)¶
(角曰顏方言湘江之閒謂之𩔣中夏謂之頟東齊謂之顙汝潁淮泗之閒謂之顏又商顏山名當作顏凡从彥者皆然)¶
○頑(五還切癡也鈍也左傳心不則德義之經爲頑)○班(逋還切列也分也又姓爾雅賦也布與也書班)¶
(瑞于羣后記請班諸兄弟之貧者漢書班勞䇿勳注布也亦作頌朌般)頒(頟兩旁曰頒孟子頒白注頒班也頭半白)¶
(曰頒又布也賜也一曰大首周禮匪頒注讀爲班布之班亦作班孔安國注論語歸則班賜又大首貌詩有頒其首亦作朌又)¶
(眞韻)肦(从肉从分又真韻)朌(賦也記名山大澤不以朌又分也从日月之月)𣪂(玉篇古班字賈誼賦)¶
<pb:KR1j0068_WYG_003-20a>¶
(𣪂紛其離此郵兮封禪頌𣪂股之獸从丹靑之丹)攽(賜也通作頒宋朝有劉攽又眞韻)般(還也趙充國傳)¶
(般師罷兵書作班公輸般人名漢書作魯般又作班又寒韻)斑(駮文亦作班頒又魯斑公孫弘傳注漢有魯斑門亦)¶
(作賁如斑白之斑與班頒般不可重用若班列之班與斑文般般頒白頒賜之類義異皆可分押)賁(陸氏易賁卦釋)¶
(文賁古班字文章貌又眞軫寘震四韻)須(記大夫以魚須文竹爲笏注用文竹及魚班也隱義云以魚須飾文竹之)¶
(邊又魚韻)扳(援也引也挽也公羊傳扳隱而立又諫韻)○斒(逋閑切色不純)虨(虎文又眞韻)○¶
虤(五閑切虎怒也)○攀(披班切自下援上也中从古文作𠬞相如賦仰𠬞橑而捫天師古曰古攀字象兩)¶
(手相攀今偏旁作)眅(大也多白眼又產韻)○蠻(謨還切南夷山海經崇丘之山有鳥如鳧一翼一目相得)¶
(乃飛名曰蠻亦作)𪈿(比翼鳥又謂之鶼鶼)𪑪(畫車輪)○潺(鉏山切潺湲水流聲又先韻)孱¶
<pb:KR1j0068_WYG_003-20b>¶
(懦弱也史記吾王孱王也又先韻)虥(虎淺毛曰虥貓又產諫韻)○餐(千山切熟食也字林水澆飯又吞食)¶
(亦作䬸)○斕(離閑切斒斕色不純又文貌亦作瞵)瞵(晉皇甫謐傳忘青紫之班瞵又眞韻)潾(廣韻)¶
(水貌又眞震二韻)闌(郎干切門闌又晚也牢也希也褪也盡也衰也殘也階除木句闌也又飲酒半罷半在曰闌又)¶
(漢成紀闌入尚方掖門應劭曰無符籍妄入宫曰闌外戚傳闌入殿中薛瓚曰無符傳出入關爲闌西域傳闌出不禁)𨷻¶
(妄入宫掖亦作闌)躝(踰也)讕(詆讕誣諱也谷永傳滿讕誣天廣韻逸言也又產諫二韻)欗(木欗桂類)¶
(亦作蘭)蘭(香草左傳蘭有國香又林蘭梔子花木蘭木名花名又列子宋有蘭子者張湛曰凡物不知生出主謂之)¶
(蘭殷敬順曰史記無符傳出入謂之蘭此蘭子者以技妄遊者疑與闌同)瀾(大波又産諫二韻)灡(潘灡米汁)¶
(亦作瀾又產諫二韻)幱(裳連衣廣韻幱衫幱裙也俗作襴監本从蘭誤)欄(木名又霰韻)爛(燦爛光貌)¶
<pb:KR1j0068_WYG_003-21a>¶
(韓愈華燭光爛爛又諫韻)○閑(何艱切闌也散也冗也暇也習也詩既閑且馳亦作嫺荀子多見曰閑又衞也防也)¶
(易閑邪存其誠孟子閑先聖之道)閒(暇也習也空隙也俗作閑从門从日月之月俗从日又見上又諫韻)憪¶
(愉也靜也又產韻)嫺(雅也靜也習也通作閑屈原嫺於辭令漢書相如傳雍容嫺雅)𥊺(戴目也眄也亦作瞷覵)¶
瞯(同上又目多白又覘也孟子王使人瞯夫子又曰吾將瞯良人之所之)覵(同上又成覵人名又見諫韻)¶
鷳(鳥名謝恵連雪賦白鷳失素亦作鷴)○瓣(蒲閑切瓜中實又觚又片也又諌韻詩碩人注瓠瓣陸徳明)¶
(有平去二音)○慳(丘閑切固也悋也説文作掔)掔(同上爾雅固也莊子牢也又先諫霰韻)鬜¶
(秃髪又轄韻)顅(長脰貌周禮數目顅脰一曰髮少貌)○黫(烏閑切黑色从黑从西从土从覀誤)殷¶
(赤黑色左傳朱殷深也又見眞先軫震四韻)○翻(孚艱切反也覆也飛也亦作飜幡反拚)飜(見廣韻)¶
<pb:KR1j0068_WYG_003-21b>¶
幡(説文書兒拭䉉布今人呼幡布内則所謂帉帨是也又與翻同詩捷捷幡幡猶翩翩也又威儀幡幡失威儀貌孟子)¶
(幡然改趙注反也相如賦翩幡漢髙紀建瓴水史注云猶建幡也數字通用)拚(詩拚飛維鳥與翻同又震霰二韻)¶
反(平反理正幽枉也又與翻同張安世傳反水漿後漢書反水不收又産諫二韻)犿(宛轉相從貌莊子其)¶
(書雖瓌偉而連犿無傷也)璠(璵璠玉名)旛(旗也俗作幡非)繙(繽繙風吹旗貌一曰亂絲又譯也莊)¶
(子繙十二經徐又音煩又音盤)番(次也重也數也遞也更也本音煩獸足也从釆从田釆音辦辨也象獸爪分辨)¶
(之形與采字不同俗作畨亦作蹯又歌諫二韻)轓(車大箱説文轓車之蔽也應劭曰車耳反出所以爲藩屏翳塵泥以)¶
(簟爲之或用革如淳曰轓小車兩耳也師古曰言車耳反出非也漢景帝令長吏二千石車朱兩轓千石至六百石朱左轓亦)¶
(作藩)藩(同上又車名左傳襄二十三年以藩載欒盈杜預曰車之有障蔽者又屏也樊也籬也詩价人維藩易羝羊觸)¶
<pb:KR1j0068_WYG_003-22a>¶
(藩又符袁切草名)蕃(同上書以蕃王室俗作蕃)潘(灡米汁又寒韻)○煩(符艱切不簡也悶也勞也)¶
(説文熱頭痛)繁(多也又寒韻)袢(袢延熱氣詩是紲袢也又絺綌又衣無色也)墦(冡也孟子墦閒)¶
(之祭)蹯(獸足本作番)膰(祭餘肉孟子作燔注胙肉至炙煿者爲燔詩燔炙芬芬周禮内饔注亦作燔説文作)¶
(案膰燔義同不得重押如用脤膰與燔黍燔燒不妨重押)燔(爇也炙也傳火曰燔詩載燔載烈注燔烈其肉又曰)¶
(或燔或炙注燔用肉炙用肝又曰燔炙芬芬注燔炙有爇味蓋凡炙煿皆曰燔唯燔肉字與脤膰同泛用燔炙非)笲¶
(竹器所以盛棗修又產霰二韻)薠(靑薠草似蘋而大)樊(樊籠也山樊也藩籬也又姓説文不行也又寒韻)¶
蘩(白蒿)蠜(阜螽一曰阜蠜又謂之蜚亦作蕃蟠)蟠(廣韻𧔌負即阜蠜也又寒韻)礬(礬石)¶
蕃(草茂又滋也漢武賦惜蕃華之未央班婕妤賦閔蕃華之不滋又見上)○殘(財艱切餘也贓也凋傷也)¶
<pb:KR1j0068_WYG_003-22b>¶
(零落也通作戔又害也詩廢爲殘賊孟子賊義者謂之殘古作⿰歺戔)戔(同上切委積貌一曰顯見貌易束帛戔戔説文)¶
(賊也廣韻傷也與殘同又先韻)𥂫(安盞也)○單(都艱切單複之對又大也詩俾爾單厚又孤也薄也又竭)¶
(也莊子單千金之家又先產銑霰四韻俗書作蓋厸與吅同船説鋭袞治字从口亦作厶句字从口無作勾者今俗作勾)¶
(斝字从吅俗亦作斚唯晉字上本从兩至字非从吅今作晉非)襌(衣無裏方言江淮南楚之閒謂之褋關東西謂之襌)¶
(又霰韻)殫(竭也極盡也亦作單鄲前漢音義邯鄲縣邯山名鄲盡也邯山至此而盡城郭字皆从邑因以名焉)¶
丹(赤石又赤色又契丹北夷號契音乞又木丹梔子花)簞(簞笥小篋鄭康成曰簞笥盛飲食者圓曰簞方曰笥)¶
匰(宗廟盛主器周禮司巫祭祀共匰主)鄲(縣名又複姓漢有邯鄲淳)○灘(他丹切水灘瀨説文亦作)¶
(潬又諫韻)攤(開也按也布也又諫韻)嘆(大息亦作歎又諫韻)歎(又諫韻)嘽(喘息又衆)¶
<pb:KR1j0068_WYG_003-23a>¶
(也詩嘽嘽駱馬王旅嘽嘽毛傳盛也箋閒暇有餘力貌又紆緩貌荀子嘽咺憋敷又先銑二韻)幝(敝貌詩檀車嘽嘽又)¶
(銑韻)○壇(唐闌切封土爲壇除地爲場又銑霰諫三韻)檀(木名又姓)彈(糾也射也劾也抨也又鼓)¶
(爪曰彈又諫韻)撣(觸也太玄經撣繫其名又鼓絃通作彈又諫韻先韻)聅(軍法以矢貫耳又屑韻)驙¶
(白馬黑脊又先韻)鷤(雉子一曰鸛鷤射之銜矢射人)驒(連錢驄)○儇(呼關切慧也利也方言疾)¶
(也荀子鄉曲之儇子注謂輕薄巧慧之子又先韻)○難(那壇切艱也不易也重大也又木難珠名色黄生東夷曹)¶
(植詩珊瑚閒木難説文作𪅀鳥名又歌翰二韻)○𣠯(數還切關門機)¶
<pb:KR1j0068_WYG_003-23b>¶
　洪武正韻卷三¶
