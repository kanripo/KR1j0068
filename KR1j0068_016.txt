# -*- mode: mandoku-view -*-
#+TITLE: 洪武正韻
#+DATE: 2018-03-30 14:15:05.489401
#+PROPERTY: ID KR1j0068
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 卷十六
<pb:KR1j0068_WYG_016-1a>¶
欽定四庫全書¶
　洪武正韻卷十六¶
　　　　　　　　　　　　　　明　樂韶鳯等　撰¶
¶
七陌¶
¶
陌(莫白切田間道南北為阡東西為陌又市中街亦曰陌亦作佰)佰(漢志秦孝公開阡佰古阡陌字也又云有仟佰)¶
(之得注仟謂千錢佰為百錢今俗猶謂百錢為一佰或作陌者非又見下)貊(北方國豸種又安静也定也本作貊亦作)¶
(貉狢)貉(孟子大貉小貉又禡藥二韻)狢(史記天官書胡狢月氏)貃(詩貃其徳音本亦作貉又作莫)¶
莫(安静也定也左傳説詩徳應正和曰莫詩君婦莫莫又暮藥二韻)𩢷(馲𩢷驢父牛母)貘(郭璞曰獸)¶
(似熊痺脚鋭䰇骨無髓食鋼鐵白居易貘屏賛序曰象鼻犀首牛尾虎足寢其皮辟瘟圖其形辟邪)驀(上馬又越也)百¶
<pb:KR1j0068_WYG_016-1b>¶
(勵也左傳距躍三百後漢書注五百字本為伍佰使之導引當道陌中以驅除也唐謂行杖又謂五百又謂之問事音陌又見下)¶
麥(説文曰來麰也麥者革也受四時之氣故性之溫涼隨用而變白虎通云麥金也金王而生火王而死又姓)霢¶
(霢霂小雨亦作霡)霡(詩益之以霡霂)脉(血脉本作脈説文作籀文作衇釋名脈幕也幕絡一體字从月从𠂢从)¶
(永者誤也永古詠字也反永為𠂢𠂢音普拜切水之邪流也脈字从𠂢取脈行之象一曰𠂢亦古脈字也不當从永然相承既久不敢廢)¶
(也亦作)脈(周禮以鹹養脈史記不能無絶地脈)覛(相視貌文選作脉脉)○拍(普伯切拊也又藥韻)¶
魄(左傳人生始化曰魄又曰心之精爽是謂魂魄禮記魂氣歸于天體魄復于地蓋魂神也陽也氣也魄精也隂也形)¶
(也又月體黒者謂之魄亦作霸又藥韻)霸(説文月始生霸霸然也漢志死霸朔也生霸望也又禡韻)珀(琥珀漢西)¶
<pb:KR1j0068_WYG_016-2a>¶
(域傳作虎魄)釽(破也漢志鉤釽析亂)○百(博陌切數名説文十十為百漢志長於百)佰(百人為佰又孟子或)¶
(相什佰言數相去或彼一此百或此一彼百也)伯(長也第三等爵曰伯諸侯之長曰侯伯周禮九命作伯又兄曰伯氏父之兄曰)¶
(伯父又禡韻)迫(窘也近也急也附也亦作柏)柏(木名又姓俗作栢又與迫同漢武瓠子歌魚弗鬰兮柏冬日)¶
栢(杜甫古栢行雙栢詩又寄栢學士)𦯉(藍之别名)㼣(㼿㼣井甃)○白(簿陌切西方色又潔也素)¶
(也明也又告也賈山傳精白以承休徳荀子仁人之所務白又姓秦帥白乙丙)帛(繒也)舶(海中大船)鮊(魚名)¶
○宅(直格切居也託也屋也揚雄傳有宅一區又擇也揀擇吉處而營之也孟子夫仁人之安宅也又曠安宅而弗居徐)¶
(曰亦作㡯)澤(說文光潤也从水睪聲水鍾聚也曰澤九州之浸是也一曰陂澤詩彼澤之陂易兌為澤又雨也易澤上於天)¶
(夬澤滅木大過又潤也液也滑也又悦澤滋潤光彩也又恩澤也雨露也又䙝衣也詩與子同澤又洗濯也曲禮共飯不澤手凡陂)¶
(湖皆曰澤周禮澤虞注澤水所鍾也水希曰藪亦作睪)凙(𠗂凙凍凌見廣韻凙音宅則𠗂音覈)檡(木名檡棘善理)¶
<pb:KR1j0068_WYG_016-2b>¶
(堅韌可為射決也儀禮玉篇云梬棗也)睪(與澤同荀子望其壙睪如也又染也又爻韻又見下)擇(揀也選也亦作)¶
(睪)翟(陽翟地名又姓又見下)鸅(鵜鶘廣韻鸅鸕即護田也)○坼(耻格切裂也開也析也易百果草木)¶
(皆甲坼亦作宅又毁也俗作拆)宅(文選蜀都賦百果甲宅音拆)拆(陸機賦電拆霜開又擊也)䞣(半歩)¶
(又蔗韻)𡍩(裂也)策(説文簡策編為策古者誥命皆有策漢制天子策書長二尺古制未聞命策皆史官作之)¶
(國史亦用簡策杜預曰大事書之於策小事簡牘而已禮記文武之政布在方策方版也策編簡也漢書音義曰作簡策難問)¶
(例置案上在試者意投射取而答之謂之射策若錄政化得失顯而問之謂之對策又謀也籌也亦作筴冊唐書聖策先定則)¶
(有功謂謀畫也又馬箠亦作筴又策策落葉聲韓愈秋懐詩策策鳴不已从竹从朿朿音刺又古棘字俗作䇿)筴(史記)¶
<pb:KR1j0068_WYG_016-3a>¶
(不用其筴漢書天授神筴又葉合二韻)𠕁(說文符命也諸侯進受於王字象其札一長一短中有二編之形又謀也)¶
(籌也漢辛慶忌傳誠萬世之長𠕁蕭望之傳非萬世之長𠕁王吉傳公卿未有建萬世之長𠕁趙充國傳全師保勝安邊之𠕁)¶
(鼂錯董仲舒公孫弘等傳皆作𠕁本作⿲丨⿻二⿲丨丨丨丨俗作冊𠕋)(寨柵編木爲之俗作柵)○檗(博厄切說文黃木也)¶
(从木辟聲或作蘗徐曰卽今藥家黃蘗是也亦作蘗前相如傳檗離朱楊史記作蘗)擘(說文撝也从手辟聲一曰大指)¶
(也孟仲子爲巨擘廣韻分擘也又擗)捭(禮記禮運燔黍捭豚注中古未有釜甑捭肉加燒石上)○赫(呼格)¶
(切赤也發也明也盛也赫赫高明顯盛貌烜赫明照貌又炙也火炙日曝皆曰赫詩反予來赫又禡韻)嚇(怒也亦作)¶
(赫又禡韻)爀(火色)○黑(迄得切⿰黑戈色物之黑者莫如煙煤故字从⿴口⿻丷丨从土从火與囱同竈突也今作黑俗)¶
(作黒凡从黑者皆然)○客(乞格切賔客)喀(欬聲列子喀喀然)揢(手把著也)克(說文曰能)¶
(也勝也左傳得儁曰克又釋鄭伯克段于鄢曰如二君故曰克又攻去己私曰克己論語克己復禮仁也克己復禮爲仁揚子)¶
<pb:KR1j0068_WYG_016-3b>¶
(勝己之私之謂克說文肩也如佛時仔肩之肩謂能任也又殺也公羊傳克之者何殺之也又忌克勝心也詩不忌不克又聚)¶
(斂侵害曰掊克亦作剋)剋(殺也損削也急也剋期約定日期也又涓選曰剋擇)刻(鍥也鍥漏箭以候日晷曰)¶
(刻故因謂晷度曰刻時分八刻晝夜共百刻又雕鏤也剝也侵也慘覈也)格(各頟切至也來也書七旬有苖格格爾衆)¶
(庶不寳遠物則遠人格月令暴風來格又告至也書歸格于藝祖又感通也書格于皇天又變革也化也論語有恥且格又正)¶
(也孟子格君書格王爾雅格格舉也方言梁益謂陞曰格又以杙格獸也吳都賦𥜿𥜿笑而被格本如字協韻音閣又杙也吳)¶
(都賦峭格周施又庋格凡書架倉架肉架皆曰格周禮牛人注掛肉格是也又格㨾法則也法有律令格式又窮究也大學致)¶
(知在格物又窮之而得亦曰格大學物格而後知至又藥韻)𢓜(至也通作格亦作假徦)假(至也易王假有)¶
<pb:KR1j0068_WYG_016-4a>¶
(廟王假之禮記龜龍假莊子登假於道說文非眞也又麻馬禡韻)徦(又麻馬二韻)㦴(捕也鬪也通作格俗)¶
(作挌)挌(擊也鬭也又止也亦作格)骼(舊注云禽獸骨說者謂人曰骨禽獸曰骼案月令掩骼埋胔謂人骨也蓋)¶
(骨骼通稱亦作髂)髂(同上又腰骨揚雄解嘲折脅拉髂又禡韻)觡(骨角之名廣韻鹿角也)茖(爾雅)¶
(茖山蔥)烙(荀子紂爲炮烙之刑音格又藥韻)隔(廣韻塞也障也亦作鬲俗作隔)鬲(孟子題解魯臧)¶
(倉毁鬲孟子楊王孫傳厚葬以鬲眞薛宣傳西州鬲絕又縣名膠鬲人名又見下漢書作俗作鬲凡从鬲者皆然)膈¶
(胷膈心脾之間一曰肓也通作鬲平原有鬲縣故晉人以惡酒爲平原督郵以其只在鬲上又擊也荀子尚拊之膈俗作膈)¶
革(皮熟曰韋生曰革又更易也變也卦名又見下)○額(卾格切題也顙也亦作頟)頟(同上又頟頟不)¶
(休息貌一曰推車聲書罔晝夜頟頟)詻(訟也鄭康成曰敎令嚴也漢天文志歲在酉曰作詻史記作作噩又作作鄂)¶
峉(山高大貌)○畫(霍虢切指畫分也計策也界也截止也又見禡韻)騞(解離聲聲大於砉莊子奏)¶
<pb:KR1j0068_WYG_016-4b>¶
(刀騞然又見下)湱(波相激聲)謋(破聲莊子謋然已解)漷(春秋襄十九年取邾田自漷水杜預曰漷水出)¶
(東海合鄕縣西南經魯國至高平湖陸縣入泗)擭(握也手取也亦作攫又禡藥二韻)攫(莊子左手攫之又藥)¶
(韻)韄(縛也莊子内升韄又音獲又藥韻)彠(廣韻視遽貌又藥韻)濩(漢地理志河東郡濩澤縣應劭)¶
(曰縣有濩澤又暮藥二韻)獲(得也左傳得用曰獲又臧獲奴婢也又禡藥二韻)砉(皮骨相離聲从丯从石丯)¶
(音害與丰不同)劃(錐刀曰劃又剖也)嫿(分明好貌)㗲(言聲揚子通諸人之㗲㗲)嚄(嚄嘖大呼)¶
(韓愈陸渾山火詩攅雜啾嚄沸篪塤)剨(破聲)○虢(古伯切國名亦作郭又姓)郭(公羊傳虞郭並與虢)¶
(同又藥韻)敋(手打之類)馘(截耳又獲也)幗(婦人喪冠又隊韻)摑(批打)蟈(鼃屬周禮)¶
<pb:KR1j0068_WYG_016-5a>¶
(有蟈氏)膕(曲脚中荀子詘要撓膕注云本亦作)國(邦國小曰邦大曰國四海之内曰天下五服之内曰)¶
(中國亦曰中邦天下摠曰萬國又曰萬邦是邦國通稱也若別言之則邦者封也國者域也周禮太宰治邦國釋文國天子諸)¶
(侯所理也邦疆國之境曲禮入境而問禁入國而問俗又曰國中不馳皆以都城爲國又古或切)○索(色窄)¶
(切取也求也又法也左傳周索戎索又擇也左傳襄二年以索牛馬皆百匹杜預曰索簡擇好者又盡也漢孫實傳氣索又地)¶
(名漢書京索之間京丘名索水名二者之間也又藥韻)摵(隕落貌白居易琵琶行楓葉荻花秋摵摵又屋韻)¶
愬(驚懼貌又暮韻)𣽤(小雨从氵从策从䇿誤)栜(木名)色(同上切顔色又色慾論語戒之在色)¶
(从人从巴巴音節與巴字不同今作色又采色也)嗇(愛也貪也慳積也本與穡同說文作嗇从來从㐭來麥也㐭古)¶
(廩字來者㐭而藏之故田夫謂之穡夫禮記主先嗇而祭司嗇漢成帝詔服田力穡)穡(種曰稼斂曰穡又愛也左傳昭)¶
(元年大國省穡而用之嗇穡義異者分押)薔(廣韻薔虞蓼也又陽韻)○窄(側格切狹也迫也通作迮筰)¶
<pb:KR1j0068_WYG_016-5b>¶
迮(迫也)筰(迫也周禮鍾侈聲筰注侈謂中央約也侈則聲迫筰又藥韻)笮(矢服又屋上片又出去疾)¶
(也迫也壓也又藥韻)唶(聲也左傳注行扈唶唶又蔗韻)諎(大聲亦作唶)舴(舴艋)責(誚也誅責)¶
(也征求也責望也責任也漢書簿責注書之於簿一一責之曰簿責又負財亦作債又泰韻)債(又泰韻)嘖¶
(大呼聲又嘖嘖鳴也又爭言貌管子請置嘖室)咋(大聲又啖也又見下)幘(說文髪有巾曰幘方言覆髻謂之幘)¶
(漢書卑賤執事不冠者所服後世以爲燕巾光武岸幘見馬援)簀(牀棧又謂之策)謮(廣韻謮怒)磔(裂也)¶
(張也開也剔也漢志諸死刑皆磔於市爾雅祭風曰磔月令磔土牛)摘(手擷又見下)謫(責也罰也亦作讁適)¶
適(詩室人交徧適我勿予禍適孟子人不足與適又見下)側(旁也傾也不正也偏臥也詩輾轉反側宣王側)¶
<pb:KR1j0068_WYG_016-6a>¶
(身謂憂懼不敢正處又側陋卑隘也古作仄)仄(同上又與𣅳同又仄慝月行遲又陿隘也杜甫詩偪仄何偪仄又仄)¶
(微卑賤也書作側微)𣅳(日昳也揚子不及則未過則昃亦作仄薛宣傳引書日中仄云仄古側字是三字皆通用義異)¶
(者自可分押又不正也亦作昃从音同頭傾也)昃(董仲舒傳文王日昃不暇食)𣅦(周禮日𣅦而市)¶
㳁(湢㳁水浹流)稄(稫稄禾密稫音疈)○厄(乚革切隘也災也阻難也亦作阨隘阸从厂从㔾)¶
(厂音罕㔾音節與已字不同俗作)啞(笑聲易笑言啞啞又麻馬二韻)𩚬(饑𩚬)戹(史記范睢散家財物)¶
(以報所嘗困戹者)阨(孟子孔子當阨阨窮而不憫周禮囏阨又限也礙也危也迫也塞也陋也亦作隘廣韻亦作阸)¶
(又見泰韻)隘(又見泰韻)阸(又見泰韻)搤(持也握也捉也亦作㧖扼又見泰韻)㧖(同上又抑也揚)¶
(子或問持滿曰㧖)扼(同上又與軶同莊子加之以衡扤音義云扼牛馬頸者)軶(轅耑橫木駕馬領者包咸)¶
(注論語車中前視不過衡軶亦作軛扼)軛(考工記注衡任謂兩軛之間莊子音義云衡轅前橫木縛軛者)○¶
<pb:KR1j0068_WYG_016-6b>¶
賾(士革切深也)咋(嚙也東方朔答客難孤豚之咋虎亦作齰)齰(風賦啗齰嗽獲)○昔(思積)¶
(切徃昔前代也曩昔嚮日也疇昔昨日也一昔一夕也通昔通宵也莊子通昔不寐又夜也列子昔昔夢爲國君釋文夜夜也)¶
(廣韻始也爲也說文乾肉也字作㫺今作昔當作昔)腊(乾肉亦作昔)惜(悋也憐也愛也痛也)舄(複履)¶
(又藥韻)磶(柱礎)潟(鹵地亦作舃漢志終古舃鹵兮生粱稻)錫(青金又賜也又與緆同漢房中歌曳)¶
(阿錫如淳曰阿細繒錫細布禮錫衰十五升布卽緦也)緆(細布又衣緣禮記深衣注緣緆也音錫又音以䜴切)裼¶
(裘單曰裼重曰襲鄭康成曰袒而有衣曰裼又霽韻)皙(白色亦作晳从析从白監本从折誤)晳(同上曾點字晳)¶
(下本從白語孟史記字訛从日今不敢改故收入以便押用)析(分也从木从斤破木也爾雅析木謂之津注云卽漢)¶
<pb:KR1j0068_WYG_016-7a>¶
(津也又支韻)淅(汰米孟子接淅而行又淅瀝雨聲)蜥(蜥蜴)息(呼吸氣也又止也絕也㛯也生長也)¶
(大聲歎曰太息又消息音耗也又子息又利息又國名又息姓)熄(蓄火又滅也)○刺(七迹切穿也又刃之)¶
(也孟子刺人而殺之又針黹也緝也漢書終日刺繡紋又偵伺也周禮注刺探又黥也五代史軍士刺面去入二聲通用又寘)¶
(韻从朿从刀俗作剌誤剌音辢監本从束誤)捇(同上周禮注赤拔猶言捇拔也)皵(皮細起又藥韻)戚¶
(斧鉞又親也憂也又姓从戉从尗俗作戚)鏚(斧鉞也左傳鏚鉞秬鬯本作戚詩干戈戚揚記朱干玉戚俗作鏚)¶
慼(憂也懼也亦作戚俗作慼二字義異者分押)墄(階甃文選西都賦右墄左平音戚又霽韻)鼜(戒守)¶
(鼔周禮軍旅夜鼔鼜杜子春讀爲憂戚之戚謂擊鼔聲疾數故曰鼜)○席(祥亦切槀秸曰薦莞蒲曰席又簟也書筍)¶
(席篾席又重曰筵單曰席又藉也資也因也又姓其先司周之典籍因氏焉晉有籍談後避項羽名改爲席从广从从巾廿)¶
(象編菅之形俗作)蓆(大也詩緇衣之蓆兮)夕(暮也字从半月朝見曰朝夕見曰夕詩莫肯朝夕朝音直遥切)¶
<pb:KR1j0068_WYG_016-7b>¶
(國語大采朝日少采夕月)穸(墓穴幽堂也左傳窀穸之事杜預曰窀厚也穸夜也言穴中厚暗如長夜也)汐¶
(海濤早曰潮夕曰汐)○寂(前歴切靜也安也廣韻亦作𡧯𡧘)籍(簿書通作藉又蔗韻)耤(耤田說文)¶
(帝耤千畝經典作籍)藉(史漢親耤藉田爲天下先應劭曰藉者帝王典籍之常也韋昭曰藉借也借民力以治之薛瓉)¶
(曰親耕以躬親爲義不得以假借爲稱藉謂蹈藉也師古曰瓉說是毛居正曰王制古者公田藉而不稅注藉之言借也借民)¶
(力治公田釋文藉音在亦切借子亦切孟子助者藉也注藉者借也猶人相借力助之也釋文無音左傳宣十二年注藉猶假)¶
(借也十五年穀出不過藉並無音若以王制爲據則藉當音席借當音迹今學者讀孟子藉字多作去聲緣借字有兩音則藉)¶
(字亦可作兩音用唯藉田之藉不可作去聲用又狼藉離披雜亂貌)瘠(病也瘦也)塉(薄土)○積(資昔)¶
<pb:KR1j0068_WYG_016-8a>¶
(切累也聚也堆疉也又素積皮弁服荀子皮弁素積注素積爲裳用十五升布爲之積猶辟也蹙其腰中故謂之素積亦作績)¶
(又寘韻)脊(背呂說文脊背呂也从肉从隷作脊釋名積也積續骨節脉絡上下也詩有倫有脊又理也)蹐¶
(跼蹐詩正月作局蹐注局曲也蹐累足也箋皆畏怖之意也說文小步也潘岳賦豈止跼高天蹐厚地而已哉亦作局迹)迹¶
(足迹亦作跡蹟又與蹐同夏侯太初樂毅論豈其局迹當時)跡(同上)蹟(同上又詩傳云不蹟不循道也)¶
踖(踧踖恭而不自安貌又藥韻)借(假也又蔗韻)鰿(小貝又鮒也)鯽(魚名俗作鯽)績¶
(緝也漢外戚傳皮弁素績顔師古曰素績謂裳也以布爲之)勣(功也通作績)磧(水渚有石者吳楚謂之瀨)¶
(中國謂之磧又虜中沙漠曰磧)○釋(施隻切捨也放也解也消散也淸也廢也服也訓釋註解也从釆釆音瓣俗作)¶
(釋)舍(同上周禮禮記舍奠又者蔗二韻)澤(同上詩其耕澤澤考工記水有時以澤又藥韻見上)𥼶¶
<pb:KR1j0068_WYG_016-8b>¶
(淅米詩釋之叟叟旁从米)適(如也徃也至也安便也適然猶偶然也又甫爾之辭又適來猶爾來也武元衡傳適从何)¶
(處來又貢得其人曰適適猶當也言其人與所稱適相當也漢書諸侯歲貢士壹適再適三適又女嫁人曰適又自得也又見)¶
(下)奭(盛也又見下)襫(襏襫蓑雨衣)螫(蟲行毒詩自求辛螫韓信傳猛虎之猶豫不如蜂蠆之致)¶
(螫)赫(爾雅赫赫迅也又禡韻又見下)晹(日無光與暘字不同)睗(睒睗急視也韓愈寄崔立之詩雷電)¶
(生睒睗吳都賦忘其所以睒睗)識(知也能別識也見識也又寘韻)飾(脩飾整飭也緣也糚也)式(法式)¶
(則也度也檢也㨾也制也敬也又取法也詩儀式刑文王之典崔寔傳式三王又爲法也詩式是南邦又乗而俛首致恭曰式)¶
(義取憑軾也論語式負版者記式視馬尾又用也成康不式式和民則)軾(車前謂車中面前橫木可憑者史記酈)¶
(生伏軾韋昭曰軾今小車中隆起者卽兵車也漢書酈生傳行憑軾亦作式)拭(抆拭揩也潔也)○尺(昌石)¶
<pb:KR1j0068_WYG_016-9a>¶
(切度名說苑度量衡以粟生之十粟爲分十分爲寸十寸爲尺家語布手知尺今官文書借用赤字)赤(南方色易乾爲)¶
(大赤至陽也又裸裎曰赤體見肉色也又空盡無物曰赤赤地千里南史其家赤貧又漢書赤族注流血丹其族揚雄解嘲客)¶
(徒欲朱丹吾轂而不知一跌將赤吾之族也)斥(大也開拓也指斥指而言之也黜也棄也屛除也一曰苦地又斥鹵)¶
(鹹地禹貢海濵廣斥廣韻作滷)滷(又姥韻)敕(戒敕天子制書曰敕亦作勑又誠也正也固也理也亦作勑又)¶
(與飭同)勑(書勑天之命又與飭同馬援傳謹勑之士又泰韻)飭(致堅又整備也亦作敕漢安世樂敕身齊)¶
(戒師古曰謹恭貌又與敕同武帝紀飭躬齋戒師古曰讀與敕同整也又與勑同張敞傳明飭長吏守丞師古曰讀與勑同又)¶
(脩治也易雜卦蠱則飭也)𪆵(鸂杜甫詩一雙鸂對沈浮又有鸂鶒詩亦作鸂鶒又作鷄𪀦)䳵(同上)○¶
𪀦(廣韻鷄𪀦亦作鷘唐倪若水傳元宗遣中人採鵁鶄鷄𪀦南方)○隻(之石切物單曰隻說文鳥一枚也从)¶
(又持隹持一隹曰隻二隹曰雙又古右手字也)摭(拾也廣韻作拓)拓(又藥韻)蹠(足履踐也楚人謂跳)¶
<pb:KR1j0068_WYG_016-9b>¶
(躍曰蹠又盗蹠又脚掌也亦作跖𨂂)跖(同上)𨂂(賈誼傳又𨂂盭)墌(基址又地名高墌)炙(燔炙)¶
(詳蔗韻)職(同上切執掌也主也常也等也)織(組織說文作布帛摠名爾雅治絲曰織織繒也以緯緯經曰織)¶
(又促織蟋蟀又寘韻)○膱(儀禮注脯長尺有二寸曰膱亦作䐈)樴(杙也)陟(升也進也爾雅山三襲曰)¶
(陟下从少音闥从少誤)稙(早種禾也)○石(裳隻切山骨又量名漢志四鈞爲石石重百二十斤又十斗曰)¶
(者大也漢書注凡稱石者言其量也麤布皮革羊裘之數亦稱若干俗作石凡从者皆然)祏(廟中藏木主石)¶
(室也)碩(大也充實也)鼫(五技鼠)射(以弓弩矢射物凡指物而取亦曰射又見下又蔗韻)食¶
(殽饌又茹也啗也又吐而復吞曰食左傳食言是也顔師古注叙傳食猶饗也故祭曰血食漢外戚傳甚相妒忌曰對食言有)¶
<pb:KR1j0068_WYG_016-10a>¶
(相噬之意又消也左傳伍員曰後雖悔之不可食己又與蝕同春秋日有食之言有物侵噬之也又飮盡曰食漢書食酒一斗又)¶
(寘韻)蝕(日月虧曰蝕釋名曰稍小侵虧如蟲食草木之葉說文敗瘡也凡物侵蠧皆曰蝕)○擲(直隻切投)¶
(也搔也振也抛也掉也亦作擿蹢)擿(揚子擿埴索塗謂冥行者捫土而求路也又與擲同又見下)躑(住足)¶
(又躑躅跳貌又花名亦作蹢)蹢(易𮊵豕孚蹢躅又與擲同莊子齊人蹢子於宋古作𨅙又見下)直(正直不曲)¶
(也左傳正曲爲直荀子是謂是非謂非曰直又反也伸也當也又寘韻亦作直)犆(犆牛又緣也禮記君羔幦虎犆)¶
○益(伊昔切增也進也卦名伯益人名)嗌(喉也)齸(鹿粻爾雅麋鹿曰齸牛曰齝廣韻云並吞芻而)¶
(反出嚼之也)億(十萬曰億大也安也料度也唐書蔣沇傳供億音訓日億安也供其匱乏使之安張說傳供儗大厚)¶
(儗有儲待之意供億猶供儗也億度也料度其所須之多少而供之以待其乏也)臆(胷臆亦作意)意(志意)¶
(易明夷六四獲心意也叶韻音臆又與臆同賈誼服賦請對以意顔師古曰叶韻音億史記作臆又曰好惡積意亦音臆又寘)¶
<pb:KR1j0068_WYG_016-10b>¶
(韻)薏(廣韻蓮心又薏苡又寘韻)繶(繩又屨縫中紃周禮屨人赤繶黃繶)𩍖(同上廣韻云履頭誤)¶
(履頭名絇非繶也)憶(念也記也古作意)抑(按也密也治也塞也遏也寃屈也逼也止也又亦然之辭詩威)¶
(儀抑抑注謹密也)醷(漿也内則水醷注梅漿又紙感二韻)　繹(夷益切理也陳也長也大也終也充也說)¶
(文抽絲曰繹又紬繹繙閲經書尋究之也又與同詩絲衣繹賔春秋壬午猶繹夏曰復胙商曰肜周曰繹後鄭曰繹祭於堂)¶
(其祭禮簡而事尸禮大名曰繹又審度也書庶言同則繹)𥜃(祭之明日又祭之名經典作繹繹與𥜃義異者分押)¶
睪(廣韻引繒貌說文伺視也从目从㚔鞠捕人也又爻韻又見上)醳(醇酒)懌(悅懌)譯(傳言)¶
(通夷夏之言轉告之也周禮象胥傳四夷之樂)嶧(山名在魯)驛(置騎今之逓馬也又徃來不絕曰絡驛亦作絡)¶
<pb:KR1j0068_WYG_016-11a>¶
(繹)墿(道也)圛(回行也逸書圛圛升雲)斁(厭也終也又暮韻)掖(挾扶也說文手持人臂投)¶
(地一曰肘掖俗作腋又宮旁舍曰掖庭門旁小門曰掖門殿旁垣曰掖垣皆取如人肘腋又縫掖大衣掖衞親兵古作亦)¶
亦(又也摠也又旁及之辭說文與掖同詩衡門序誘掖其君釋文云石經作亦蓋古掖字本作亦象人兩掖之形後有)¶
(掖腋字不復用亦字遂借亦字爲亦又字)腋(左右肘脅之間曰腋)奕(大也行也盛也容也累也奕葉累世也又)¶
(圍棋也亦作弈下本从大與廾同)弈(同上又美貌爾雅弈弈憂也)㴒(海賦浟㴒㶑灎水深廣涌溢貌)¶
帟(小幕在上曰帟周禮幕人注帟幄中坐上承塵也禮記檀弓注帟幕之小者所以承塵)液(津液)射(無射)¶
(律名又厭也詩矧可射思無射於人斯又無射亦保音亦又音神夜切)埸(疆埸邊境左傳疆埸之事又田畔詩疆埸)¶
(有瓜)蜴(蜥蜴在壁曰守宫亦曰蝎虎黑褐色在野曰蝘蜓綠色詩胡爲虺蜴陸音昔誤)易(神妙不測大傳)¶
(易旡體又曰生生之謂易又卦象之書所以畫易之象以示人者亦曰易大傳易者象也周禮人掌三易之法夏曰連山商)¶
<pb:KR1j0068_WYG_016-11b>¶
(曰歸藏周曰周易其經卦皆八其別皆六十四又揲蓍生爻卦象亦曰易大傳四營而成易於文日月爲易又始也列子大易)¶
(未見氣又曰易變而爲一又變也更也改也換也轉也奪也辟易驚却貌狂易失志又水名又寘韻)弋(同上切繳射曰)¶
(弋又橜也與杙同又黑也漢文帝衣弋綈與黓同又婦官與㚤同又取也書非我有周敢弋殷命)杙(橜也爾雅樴謂)¶
(之杙所以格獸)黓(黑也)㚤(婦官漢書亦作弋)釴(鼎附耳在外曰釴)翼(宿名羽翼也扶也助)¶
(也恭也敬也美也衞也俗作翼)翊(同上又飛貌又緝韻)翌(明日曰翌日書作翼爾雅翌明也郭璞引書翌日乃)¶
(瘳魏都賦顯仁翌明言彰明其明德也从羽从立俗作翌)廙(羊屋又恭也又寘韻)○壁(必歴切牆壁又東壁)¶
(宿名說文垣也軍壘臨危謂之壁又見下)繴(鳥網爾雅繴謂之罿)鼊(鼂鼊龜屬)堛(土凷)副(剖也)¶
<pb:KR1j0068_WYG_016-12a>¶
(判也裂也亦作疈又暮宥屋韻)疈(周官宗伯以疈辜祭四時百物注疈牲胷也疈而磔之)愊(悃愊至誠)逼¶
(迫也驅也亦作偪)偪楅(以木有所逼束也詩閟宮夏而楅衡箋養牲楅衡其牛角爲其觸觝人也釋文音逼)¶
(周禮封人飾其牛牲設其楅衡注楅衡所以持牛令不得觝觸人楅設於角衡設於鼻陸音福同字同義合當通用又屋韻)¶
幅(行縢詩邪幅在下左傳帶裳幅舄又屋韻)辟(君也除也屛也又足病與躃同賈誼傳又類辟且病痱音壁又)¶
(見下又支薺梗寘四韻)躃(足不能行亦作躄)躄(禮記瘖聾跛躄)襞(韏衣揚雄傳注襞疉衣也)¶
𤩹(圭爾雅肉倍好謂之外圓象天内方象地从辟从王王與玉同)碧(深青色說文石之青美者)○僻¶
(匹亦切乖僻偏側也邪哆也陋也亦作辟又僻左幽反非正道也又寘韻)辟(禮記志淫好辟非辟之心左傳辟陋孟子)¶
(放辟邪侈)癖(瘕癖腹病積聚又偏癖疾)霹(霹靂)劈(剖也裂也破也)擗(擘閉也楚辭擗蕙櫋兮旣)¶
(張又見下)䤨(梁益間裁木爲器)澼(漂絮)○匿(女力切藏也隱也)搦(扻也)㥾(内愧)¶
<pb:KR1j0068_WYG_016-12b>¶
(也亦作恧)惄(飢意憂也)溺(沉沒)愵(憂貌)○闢(毗亦切開也啓也亦作辟)擗(拊心詩寤)¶
(擗有摽亦作擘又見上)擘(又見上)辟(法也刑也又與闢同)椑(親身棺又見支韻)甓(瓴甋)¶
(詩中唐有甓)愎(狠愎剛慠自用也咈也左傳愎諫違卜)煏(火乾舊作誤)○玃(俱碧切公孫玃)¶
(齊人見鄒陽傳又藥韻)○躩(驅碧切盤辟貌論語足躩如也又藥韻)○虩(迄逆切恐懼貌易震來虩)¶
(虩一曰蠅虎也常若多懼故取象焉又生責切俗作)覤(同上莊子蔣閭葂覤覤然驚又生責切)鬩(鬪也)¶
(訟也戾也怨也詩兄弟鬩于牆从鬥从兒鬥音鬪今詩傳寫訛作䦧亦作赫)䦧赫(漢趙后傳赫蹏書鄧展曰)¶
(赫音䦧應劭曰薄小紙也晉灼曰今謂薄小物爲赫蹏又赤也又禡韻又見上)赥(笑聲)赩(大赤亦作奭)奭¶
<pb:KR1j0068_WYG_016-13a>¶
(詩韎韐有奭又見上)䀌(傷痛也書民罔不䀌傷心)○戟(訖逆切戈戟雙枝爲戟單枝爲戈古作又挶也持)¶
(也漢期門武士執戟以衞階陛之下曰陛戟亦作撠俗作㦸)㦸撠(挶也持也詩傳作㦸挶揚雄傳撠膠葛亦)¶
(作撠又作躆)躆(同上又以足據持也班固答賔戲應龍超荒忽而躆顥蒼)激(蕩激)擊(扣也打也)¶
轚(車轄相擊又霽韻)殛(斥死曰殛)亟(疾也急也促迫也亦作棘革極又霽韻)棘(同上詩玁)¶
(狁孔棘匪棘其欲本木名小棗也一曰棗也以其有刺故从兩朿凡有刺者皆曰棘所謂荆棘是也又與㦸同禮記越棘大弓)¶
(又垂棘地名天棘虋冬又見下从束誤)革(禮記夫子之病革矣言急也變也又夏革人名又見上)極(荀子)¶
(箴賦反覆甚極與亟同又見下)㥛(急性說文疾也一曰謹重貌列子𧮈㥛淩誶釋文㥛吃也)襋(衣領詩要之襋)¶
(之从束誤)○劇(竭戟切增也甚也艱也戲也又姓)𠙏(相如賦徼𠙏受詘蘓林音倦𠙏之𠙏與劇同)屐¶
(木履亦作跂)跂(莊子跂蹻爲服又支薺霽三韻)極(屋極中棟也中也至也要會也皇極皇建有極惟皇作極)¶
<pb:KR1j0068_WYG_016-13b>¶
(時人斯其惟皇之極皆謂君建中道民歸之也易有太極易無體故强名曰太極以明之又太極亦名北極天樞亦曰宸極南)¶
(極天之南軸對北極者也又六極天地四方也八極四極方隅之極三極天地人洪範六極六禍也又宸極天子正寢木圍也)¶
(寳位亦曰宸極又終也窮也)○逆(宜㦸切迎也卻也迕也拂也不順也亦作屰方言自關而東曰逆自關而西或)¶
(曰迎或曰逢周禮宰夫主萬民之逆後鄭曰自下而上曰逆逆謂上書先鄭曰逆迎度王命者)縌(綬維漢書古佩襚也)¶
鶂(水鳥亦作鶃鷁鷊)鶃(同上又䳘鳴聲孟子惡用是鶃鶃者爲哉)鷁(同上又與艗同張協七命乗鷁)¶
(舟兮爲水嬉)鷊(同上又與虉同詩卭有㫖鷊俗作鷊)虉(綬草俗作)艗(舟也方言艗首謂之艗艏)¶
(郭璞曰鷁鳥名也今江東貴人船前作青雀是其象也)霓(雌虹亦作蜺又見齊屑韻)蜺(同上)嶷(山貌)¶
<pb:KR1j0068_WYG_016-14a>¶
(亦作㠜又小兒有知識貌詩克岐克嶷亦作㘈又支韻)㘈薿(茂也又紙韻)疑(定也詩靡所止疑又)¶
(支庚質三韻)觺(觺觺角貌又支韻)○𨻶(乞逆切孔也釁也怨𨻶也空閒也暇也亦作𨚫郤从阜从)¶
(𡭽𡭽音司从小从白从小今作隙俗作𨻶)郄(史記張釋之傳雖錮南山猶有郄漢書作𨻶从阝與㕁字不同亦作郤)¶
郤(莊子批大郤塗郤守神又地名又姓从谷谷音其虐切非山谷字从阝音邑與卻字不同)綌(麄葛俗作綌)¶
○覓(莫狄切求也尋也索也从爪从見亦作)羃(覆食巾亦作幂冪)幂(周禮注以巾覆物曰幂古)¶
(作冂从一下垂象形)鼏(禮記疏布鼏舊注云木貫鼎耳非辨在庚韻内)幎(幔也又同上幂變爲幎)冥¶
(覆也周禮冥氏掌設弧張爲阱獲以攻猛獸音覓又如字又庚梗敬韻)幦(䰍布又車覆軨亦作𧜀簚末)𧜀¶
(車覆軨周禮大𧜀鹿𧜀豻𧜀)簚(禮記素簚注白狗皮覆軨也)(詩淺)末(荀子禮論篇絲末注)¶
(與幦同又曷韻)蓂(菥蓂大薺又庚韻)塓(塗也左傳圬人以時塓館宫室)汨(水名在豫章屈原所沈處)¶
<pb:KR1j0068_WYG_016-14b>¶
(應劭曰汨水在羅故曰汨羅今長沙屈潭是也又質韻)○的(丁歴切端的又射侯之中也指的要處也質也明也)¶
(實也又蓮實亦作芍菂)芍(廣韻蓮中子又篠藥二韻)弔(至也又嘯韻)啇(廣韻本也木根果蔕獸蹄)¶
(皆曰啇與商字不同)菂(與芍同)蹢(蹄也詩有豕白蹢古作啇又見上)適(親也厚也專也意所必從)¶
(曰適論語無適也又主也吾誰適從莫適爲主是也又見上)嫡(正室曰嫡隨嫁曰媵嫡出曰嫡子妾出曰庶子通作)¶
(適)靮(馬韁)𦉹(繫也潘岳西征賦貫鰓𦉹尾)甋(瓴甋甎也江東呼瓴甓詩傳作令適)鏑(矢鋒)¶
(鏃亦作鍉)鍉(賈誼過秦論銷鋒鍉)滴(涓滴水點又瀝下也注也)樀(屋梠一名聨櫋)○逖(他歴)¶
(切遠也亦作狄逷)狄(詩狄彼東南舍爾介狄毛音逖鄭如字又狄成音聲徃來疾貌見樂記又見下)逷(爾雅)¶
<pb:KR1j0068_WYG_016-15a>¶
(遠也詩用逷蠻方左傳豈敢狄逷)趯(跳貌亦作躍)躍(詩躍躍毚兔又藥韻)剔(解骨周禮作肆)¶
肆(周禮内饔注割者肆解肉也詩楚茨箋有肆其骨者又寘韻)惕(怵惕憂也懼也愛也亦作悐)悐¶
(漢王商傳無怵悐憂)硩(挑擿周禮硩蔟氏又屑韻)摘(發也動也說文拓果木實也一曰指近之也亦作擿又見)¶
(上)擿(同上挑發也漢書自相糾擿趙廣漢發姦擿伏唐高力士擿李白詩以激楊妃又見上)倜(倜儻不羈)¶
(貌荀子倜然無所歸宿又高舉貌荀子天下倜然舉去桀紂而犇湯武又高遠貌荀子倜然莫不明通而公也又曰倜倜然其)¶
(不及遠矣)俶(同上相如封禪書俶儻窮變又屋韻)○狄(杜歴切北狄又姓簡狄高辛妃金狄秦銅人又與翟)¶
(同)翟(江淮之間謂雉靑質五色皆備曰翟書羽畎夏翟漢志作夏狄又厭翟后車揄狄屈狄后服後鄭曰狄當爲翟)¶
(說文山雉曰翟禮記翟樂吏之賤者又云狄設階是狄翟古通用字也義不同者分押又姓漢翟方進又見上)敵(匹也)¶
(當也拒也輩也抵也亦作適)適(史記適人開户適不及拒李斯傳沛公至咸陽羣臣百官皆畔不適又徃也荀子無)¶
<pb:KR1j0068_WYG_016-15b>¶
(適不易之術注讀爲敵)踧(行平易也詩踧踧周道又屋韻)迪(進也順也循道也蹈也導也啓迪開發也青齊)¶
(閒相正謂之迪)覿(見也从賣从見俗作覿監本从賣誤)糴(買穀米也廣韻俗作籴又嘯韻)滌(洗也除也)¶
(又淨也詩滌滌山川亦作條脩)條(禮記條蕩其心周禮條狼氏又蕭爻尤三韻)脩(周禮司尊彝凡酒脩酌又)¶
(蕭尤有三韻)笛(樂管周禮作𥴦)𥴦　荻(蘆屬易注作藡)頔(好貌唐有于頔)○厯(郞狄)¶
(切經也次也行也又厯數亦作厯書無疆大厯服漢書律厯亦作厤莊子𢊆物之意音義云古厯字廣韻治也)厯(厯數)¶
(書厯象日月星辰天之厯數在爾躬通作厯厯厯義異者分押)靂(霹震霆蔡邕傳作辟厯)櫪(牛馬皁亦作櫪)¶
(又櫪㯕木名韓愈山石詩時見松皆十圍又蠶箔)⿱罒厯(羃⿱罒厯煙貌)⿰氵厯(點滴又漉去水也滲也)酈(地名)¶
<pb:KR1j0068_WYG_016-16a>¶
(又姓)鬲(曲脚鼎考工記鬲實五轂轂十二升亦作䰛翮俗作鬲)翮(史記楚世家吞三翮六翼以高世上索隱)¶
(曰翮亦作䰛同音歴空足曰翮俗作翮又見下)礫(小石)瓅(玓瓅明珠)皪(的皪白貌)躒(動也踐也)¶
(左傳荀躒晉卿)轢(車踐漢書刻轢輘轢注陵踐也又藥韻)寥(寂寥幽闑又空也又蕭韻)櫟(木名又藥)¶
(韻又音藥櫟陽縣名)力(筋力氣所在也凡精神所及處皆曰力心力耳力目力是也凡物所勝亦曰力風力火力酒力)¶
(弓力是也又勤也書力穡史力學漢紀不如仲力又病甚曰力汲黯曰今病力又用力曰力申公曰顧力行如何耳)屴¶
(山貌杜甫封西岳賦超崱屴)○檄(刑狄切說文以木簡爲書長尺二寸以號召也後漢紀爲封長檄猶今長牒也)¶
(魏武帝奏事曰若有急則揷雞羽謂之羽檄言如飛之疾也)𣒃(種具)薂(蓮實)覡(男巫亦作撃)¶
擊(荀子偃巫跛擊之事注讀爲覡又見上)○喫(苦擊切啗也飲也亦作毄)毄(漢書攻苦毄淡亦作)¶
<pb:KR1j0068_WYG_016-16b>¶
(𣪠)○闃(苦臭切寂靜易闃其無人从門从臭俗本作闃誤)○狊(古闃切犬視)鼳(獸名爾雅)¶
(䑕馬長須秦人謂之小驢郭璞云似䑕而馬蹄一歲千斤爲物賊)鶪(伯勞左傳謂之伯趙以夏至鳴冬至止詩七月)¶
(鳴鶪亦作鴃鴂)鴃(孟子南蠻鴃舌之人趙岐曰博勞也音古役切又屑韻)鴂(離騷恐鵜鴂之先鳴兮服䖍陸)¶
(佃以爲鶪一名伯勞七月鳴則隂氣至而衆芳歇當與屑韻通用)湨(水出河内軹縣東南至溫入河春秋㑹于湨梁)¶
○殈(呼狊切卵破)焱(火焰又豔韻)砉(皮骨相離聲又見上)騞(破聲列子騞然而過音休)¶
(璧切又音霍麥切莊子奏刀騞然又見上)瞁(驚視)洫(韓詩洫深也周禮百夫有洫洫上有涂注百夫一酇之田)¶
(洫廣深各八尺亦作淢又消也莊子以言其老洫也)淢(詩築城伊淢注成溝也箋成方十里淢其溝也釋文况域切字)¶
(又作洫)侐(靜也寂也又寘韻)○寔(丞職切是也春秋桓六年正月寔來杜預曰寔實也音時力切公羊)¶
<pb:KR1j0068_WYG_016-17a>¶
(傳寔來者何是來也又質韻案詩箋寔實同義當通用漢崔寔字子眞義與實同又陳寔皆無音亦當通用)湜(水淸)¶
(見底又恃正貌詩湜湜其沚)殖(蕃殖滋生也詩序庶類蕃殖又財衍也漢書衣食滋殖又滋貨曰殖又培㙲也左傳)¶
(敢不封殖又平正貌詩殖殖其庭又種蒔也左傳夫學殖也杜預曰殖生長也字亦作殖)植(同上又立也置也栽也周)¶
(禮植物先鄭曰根生之屬又寘韻亦作植)埴(黏土又寘韻亦作埴)○測(初力切測度)惻(愴也痛也)¶
畟(畟畟陳器狀說文治稼畟畟進也詩畟畟良耜又節力切)○崱(疾力切崱崱山貌季崱虞夏諸侯亦作萴)¶
萴(左傳季萴因之)○賊(疾則切寇賊注攻刼曰寇殺人曰賊左傳殺人不忌爲賊孟子賊仁者謂之賊荀子)¶
(害良曰賊周禮夏官賊賢害民則伐之賊殺其親則正之今俗呼偸盜刼剠皆爲賊)蠈(食苖節蟲詩作賊又烏蠈魚類)¶
(亦作賊)○卽(節力切就也當也卽日當日也又只也卽此只此也又火熟曰卽檀弓夏后氏卽周又燭燼管子左)¶
(手執燭右手執卽亦作堲又質韻从皀从卩卩音節皀音偪皀粒也又音急又音及並穀香也與鄕字中皀字同俗作即凡从)¶
<pb:KR1j0068_WYG_016-17b>¶
(卽者皆然)堲(火熟陶器又燭燼疾也書朕堲讒說殄行俗作堲)喞(唶聲又蟲鳴文選促織詩喞喞復喞喞又)¶
(質韻)稷(五穀之長詩彼黍離離彼稷之苖是稷晚於黍也說文齋也一曰稷百穀摠名周禮注社稷土穀之名有德音)¶
(配食焉左傳稷田正也列山氏之子曰柱爲稷自夏以上祀之周棄亦爲稷自商以來祀之自漢以下夏禹配食官社后稷配)¶
(食官稷)○域(越逼切區域也界局也又居也又宇内曰域中老子域中有四大)淢(疾流貌)罭¶
(緵罟)棫(木名詩柞棫拔矣芃芃棫樸注棫白桵也又木叢生)蜮(短狐惡蟲狀似鼈含沙射人影中之者死亦作)¶
(𧌒又獲北切)𧌒(春秋莊十八年秋有𧌒杜預曰𧌒短狐也釋文短狐一作斷弧本草謂之射工)緎(裘縫孫炎)¶
(云緎縫之界域陸德明云一訓縫綴之縫或曰絲數又音洫)閾(門限)役(使也行也徭役工作征戍也又音易)¶
<pb:KR1j0068_WYG_016-18a>¶
疫(札瘥瘟疫)○德(多則切道德周禮六德知仁聖義中和洪範三德正直剛克柔克臯陶謨九德自寛而栗)¶
(至彊而義易四德元亨利貞天地之大德曰生日新之謂盛德禮記動容周旋中禮者盛德之至也論語中庸之爲至德凡言)¶
(德者善美正大光明純懿之稱也又得於道之謂德又恩也惠澤也又四時旺氣也月令立春盛德在木又凶行曰凶德惡行)¶
(曰惡德古作說文作悳)𢛳(同上又漢志轢𢛳縣在張掖)悳(賈誼傳悳至隆也)得(獲也凡求之而)¶
(獲皆曰得賦受亦曰得又合也夏數得天謂夏之歴合天時也人相契合曰相得春秋書法獲器用曰得得寳玉大弓是也篆)¶
(文作从䙷今作得廣韻亦作㝵)○忒(惕德切差也亦作貸)貸(月令毋或差貸一曰从人求物廣韻亦作)¶
(貣又見下又寘泰韻)貣(又見下)慝(惡也書旌別淑慝一曰隱惡也周官司冦詰姦慝)○特(敵德)¶
(切一牲曰特又豕生一曰特周禮注豕三歲爲特又但也獨也賈誼傳大臣特以簿書不報期㑹爲故又挺立曰特儒行特立)¶
(獨行又孤高也詩序武公寡特又匹也詩實維我特是婦謂夫爲特也又曰求爾新特是夫謂婦爲特也又專也勤渠也故也)¶
<pb:KR1j0068_WYG_016-18b>¶
犆(禮記大夫犆牛與特同又見上)貸(假貸借物又曰求物也亦作貣)𧎢(食苗葉蟲亦作螣)螣¶
(同上又螣蛇又庚寢二韻)○勒(歴德切馬鑣銜又抑也刻也)肋(脅幹釋名肋勒也所以檢肋五藏)扐¶
(指間繫辭歸奇於扐以象閏太玄經作艻)艻(同上又蘿艻香草)仂(數之餘也禮祭用數之仂注什一也)阞¶
(考工記以其圍之阞捎其藪注阞三分之一也)泐(水石之理又磷泐考工記石有時以泐又凝合也)玏(瑊玏)¶
(石次玉)○北(必勒切朔方漢志大隂者北方北伏也陽氣伏於下於時爲冬又奔北楊倞曰北者乖背之名故以)¶
(敗走爲北臣謂人道靣南偝北北者背也故言以堂北爲背背亦偝也以敗走爲北者取偝之而走耳又分異也書分北三苗)¶
(有兩音又隊韻从兩人相背象形亦㑹意也)○匐(步黑切匍匐伏地亦作伏服詩匍匐救之箋言盡力也謂奔趨而徃)¶
<pb:KR1j0068_WYG_016-19a>¶
(也又海魚名又屋韻)伏(史記范睢傳膝行蒲伏韓信俛於袴下蒲伏又宥屋二韻)服(揚雄解嘲范雎扶服入槖)¶
(禮記扶服救之又屋韻)菔(蘆菔菜名後漢更始傳洛陽宫女掘蘆服根食之廣韻秦人呼爲菈𦾽今俗作蘿蔔又屋)¶
(韻)蔔(同上又薝蔔梔花薝音膽俗音占誤)踣(僵仆亦作仆䟮又見上)仆(又見宥暮韻)䟮¶
(吳都賦魂褫氣懾而自踢䟮者應弦而飮羽古作伏)僰(犍爲蠻夷王制屛之遠方西曰僰注僰之言偪使之偪寄於夷)¶
(狄从束誤)棘(禮記王制西方曰棘注作僰又見上)○墨(宻北切黑也膠煤爲之又刑名五刑墨劓剕宮大辟)¶
(墨黥頟也又左傳貪以敗官爲墨貪則汚暗不潔白也又小爾雅五尺謂之墨莊子繩墨殺焉繩墨木匠人所用以彈畫者此以)¶
(諭章程法度斷而殺之也又與默同屈原賦幽墨王逸曰墨無聲也竇嬰墨墨不得志从黑从土)默(說文犬暫逐人)¶
(又不語也靜也幽也亦作墨嘿嚜从黑从犬)嘿(漢書成帝臨朝淵嘿)嚜(賈誼賦于嗟嚜嚜)𥠇(漢東)¶
(方朔傳吳王𥡆然音默又屋韻)纆(索也三股曰徽兩股曰纆易繫用徽纆賈誼賦何異糾纆)冒(干也貪也左傳)¶
<pb:KR1j0068_WYG_016-19b>¶
(貪冒之民冒謂蒙犯禮法而黷貨也王吉傳朝則冒霧露謂蒙犯霧露也又毒冒龜屬亦作蝳蝐又效隊二韻)媢(妒嫉)¶
(亦作冒又隊效二韻)○塞(悉則切塡也窒也滿也充也壅也又與㥶同書溫恭允塞剛而塞詩秉心塞淵又泰韻)¶
㥶(實也安也)寨(安也又隊韻)○則(子德切法則凡制度品式皆曰則書明哲實作則左傳唯則定)¶
(國毁則爲賊又天理不差者曰則易乃是天則又夷則律名又地未成國曰則周禮大宗伯五命賜則又大宰以八則治都鄙)¶
(又卽也易見善則遷有過則改是也又且然之辭求則得之是也又然後之辭行有餘力則以學文是也又若然之辭過則勿)¶
(憚改仁則吾不知是也又撙節也羽剫也㨾也)○劾(胡得切推窮罪人也按劾彈治也又解泰二韻)覈(考也)¶
(實也慘刻也又果中實亦作核又質韻)核(漢書總核名實亦作綜核又果中實又皆質二韻)翮(鳥之勁羽)¶
<pb:KR1j0068_WYG_016-20a>¶
(又見上俗作翮)格(堅不可入也扞格扺捂不相入也學記發而後禁則扞格而不勝又藥韻)輅(婁敬傳脫輓委)¶
(輅蘇林曰一木橫遮車前二人挽之三人推之又暮禡二韻)○或(穫北切迷也疑也易或之者疑之也史記賈誼)¶
(賦衆人或或漢書作惑劉向傳營或耳目匡衡傳或之甚者也又未定之辭書其或不恭論語其或繼周者之類是也又不定)¶
(之辭易或出或處孟子或去或不去之類是也又疑辭或曰或謂或然之類是也亦作惑棫)惑(迷也疑也眩亂也古)¶
(作或後加心以别之又熒惑火星)掝(荀子以己之僬僬受人之掝掝注掝昏也)○獲(胡麥切得也又臧獲)¶
(奴婢也又見上)畫(卦畫也計策也又界限也論語今汝畫又禡韻又見上)¶
¶
八緝¶
¶
緝(七入切績也繼也續也)葺(修補也左傳一日必葺說文茨也)咠(咠咠譖言巷伯詩作緝緝說文)¶
<pb:KR1j0068_WYG_016-20b>¶
(聶語也)諿(利也)○戢(側入切止也斂也藏也亦作輯)輯(斂也檀弓蒙袂輯屨音側立切)濈¶
(和也)𧤏(角多貌無羊詩作濈本亦作戢湒)○霫(息入切雨貌)飁(大風)○習(席入切鳥)¶
(數飛也月令鷹乃學習借爲學習　習者服行所傳之業爲之熟複不已也又串習慣熟也狎也因也又重也易習坎重險也)¶
(又曰水洊至習坎言水流相仍而來不已也俗作凡從習者皆然)褶(袴也廣韻音習是舊音拾誤)襲(重衣)¶
(也因也及也入也合也嗣爵曰襲爵又掩其不備曰襲又纂緒曰襲又受也左傳故襲天祿又重也文選應門八襲又十襲珍)¶
(藏又衣單複具曰襲又姓)隰(爾雅下曰隰公羊傳下平曰隰又姓)○集(秦入切鳥止木上故从隹从木)¶
(論語翔而後集又聚也㑹也就也成也安也同也衆也又文集文所聚也唐有經史子集四庫)輯(斂也書輯五瑞又和)¶
(也睦也聚也說文車和也又見上)楫(兒寛傳統楫群元師古曰楫輯與集三字並同虞書楫五瑞是也此謂斂聚之)¶
<pb:KR1j0068_WYG_016-21a>¶
(楫與二字同不可重押義異者非又短櫂書用汝作舟楫徐音集亦作檝又葉韻)檝(又葉韻)鏶(鐵鏶)¶
潗(水貌又泉出也相如賦湁潗鼎沸注微轉細涌貌湁尺立切)㗱(噍貌)孴(戢孴衆貌杜甫太淸宫賦)¶
(羅詭異以戢孴)○執(質入切持也操也守也捕也囚也孟子執之而已矣檀弓肆諸市朝而妻妾執又畱也亦作瓡)¶
瓡(漢地理志北海郡瓡縣師古曰瓡卽執字)慹(怖也)汁(湆也液也)縶(絆馬一曰兩足不能相過)¶
(也亦作馽)馽(馬絆)○蟄(直立切蟲藏)○蟄(尺入切和集也詩宜爾子孫蟄蟄兮)○十¶
(寔執切數名易天一至地十天數五地數五也土生數五成於十五與五合也漢志協於十亦作什孟子公羊傳漢書什一皆)¶
(用什字)什(同上又十人爲什後漢書注古者師行二五爲什食器之類必共之故曰什物什具今人通謂生生之具)¶
(爲什物又詩十篇爲什過卜篇亦稱什舉成數也俗以詩章爲什誤矣)拾(掇也收也斂也一曰射韝所以拾天也又)¶
(捃拾摭人之過而督責之也今官文書借爲十字又葉韻)褶(袴褶)濕(同上切霑潤也不乾也本作溼又牛耳動)¶
<pb:KR1j0068_WYG_016-21b>¶
(貌詩其耳濕濕又音尺入切出本合韻託合切水名俗誤以爲乾濕字因而不改)溼(爾雅陂下者曰溼方言憂也)¶
○入(日執切出入又納也沒也)廿(說文二十幷也今直以爲二十字凡滿⿱廿⿻口夫堇革席庶之類皆从廿顔之推)¶
(稽聖賦中山何夥有子百廿)○澀(色入切不滑也从氵从兩倒止从兩止亦作歰从刃誤)鈒(鋋也戟也)¶
(又音靸鈒鏤)○立(力入切堅也成也置也建也又與粒同詩立我烝民莫匪爾極鄭箋立當作粒不知古粒字無)¶
(米後人加米以別之耳以詩之義只作建立之立亦通)䶘(齧聲)粒(米顆)笠(蓑笠無柄曰笠有柄曰簦)¶
苙(方言圂也孟子旣入其苙注苙闌也又白苙藥名又音及本草作白及)颯(人名前漢有劉颯後漢有衞颯)¶
(其義未聞又合韻)○揖(一入切拱揖又進也說文手著胷曰揖又見下)挹(酌也抒也又與揖同荀子拱挹)¶
<pb:KR1j0068_WYG_016-22a>¶
(指麾)俋(字林勇壯貌莊子俋俋乎耕而不顧音義云耕貌一云耕人行貌)邑(都邑周禮四井爲邑四邑爲丘)¶
(邑方二里丘方四里載師以公邑之田任甸地以家邑之田任稍地注公邑謂六遂餘地家邑大夫之采地此又與四丘之邑)¶
(不同又都國都邑縣也左傳凡邑有宗廟先君之主曰都無曰邑邑曰築都曰城此謂大縣邑也杜預引周禮四縣爲都四井)¶
(爲邑恐誤四井之邑方二里豈能容宗廟城郭耶如西都賦都都相望邑邑相屬論語十室之邑則是四縣四井之都邑也若)¶
(千室之邑則非井邑矣又國亦稱邑書大邑周天邑商是也又王都亦稱邑詩商邑翼翼是也又於邑短氣漢武帝賦悲愁於)¶
(邑成帝贊言之可爲於邑又合韻)浥(漬也濕也潤也又葉韻)悒(不安又憂也)裛(書囊又裛香又)¶
(葉韻)熠(盛光也又弋入切)煜(火貌又屋韻)翊(飛貌漢郊祀歌泛翊翊音熠又陌韻)曄(廣韻)¶
(曄曄亦作曅又葉韻)曅(又葉韻)○吸(許及切入息)噏(同上)歙(縮鼻又斂也老子將欲歙)¶
(之必固張之又合也與翕同韓延壽傳郡中歙然又呷也亦作吸又人名漢有來歙又葉韻)翕(火炙一曰起也斂也)¶
<pb:KR1j0068_WYG_016-22b>¶
(合也動也聚也盛也)潝(水流疾聲爾雅潝潝訿訿莫供職也韓詩不善貌)闟(廣韻㦸名曰闟又闔也韓愈南)¶
(山詩闟闟屋摧霤)扱(收也禮記以箕自鄕而扱之又合韻)○泣(乞及切淚也一曰無聲出涕又沸聲)¶
湇(羮汁說文幽溼也从泣从月作湆誤)○急(居立切疾也緊也窘也褊也迫也)伋(衞宣公庶子名)¶
(急詩作伋是義古與急同又孔伋字子思)給(贍也漢書家給人足又相足也又口捷論語禦人以口給又出給付與也)¶
級(說文絲次第也又等也秦法斬首多者進爵一級因謂之首級又階次禮記拾級聚足)汲(引水於井又汲)¶
(汲不休息貌又勤貌急貌揚子堯舜禹湯文武汲汲穀梁傳及猶汲汲也又地名又姓)○及(忌立切至也逮也連累)¶
(也又兼與之辭左傳與謀日及公羊傳及我欲之曁不得已也穀梁傳及猶汲汲也又旁及覃被也又白及藥名本作笠从人)¶
<pb:KR1j0068_WYG_016-23a>¶
(从又今作及)笈(書箱又葉合二韻)岌(高貌又危也亦作圾爾雅小山曰岌又魚及韻)圾(莊子殆哉)¶
(圾乎)○湒(賫入切雨下貌)揖(會聚貌詩螽斯羽揖揖兮又音側立切又見上)¶
¶
九合¶
¶
合(胡閤切同也㑹也相偶也翕也六合天地四方也又荅也左傳宣三年旣合而後來又合子盛物器見東方朔傳又)¶
(見下)郃(地名又人名後漢有李郃)䢔(遝也行相合也)洽(水名詩在洽之陽有兩音又該也周浹也和也)¶
(又本韻)盒(盒盤覆也)盍(覆也合也一曰何不也亦作蓋)蓋(詩蓋云歸處又孟子則蓋反其本矣又邑)¶
(名陳仲子兄戴食采於蓋孟子兄戴蓋祿萬鍾音盍又苫也左傳襄十四年被苫蓋杜預曰蓋苫之別名又見下又泰韻)¶
闔(閉也易一闔一闢謂之變又閶闔天門爾雅謂之扉又門户也月令乃脩闔扇注治門户也用木曰闔用行葦曰扇)¶
(或謂雙曰闔闔門也單曰扇扇户也左傳以枚數闔公羊傳齒著于門闔荀子升闔不閉又摠合也漢武紀闔郡不薦一人)¶
<pb:KR1j0068_WYG_016-23b>¶
嗑(噬嗑卦名其象頤中有物噬而後合也離卦噬嗑食也序卦嗑者合也又多言)欱(大歠廣韻作)○¶
榼(克盍切酒器)磕(石相築聲亦作礚又泰韻)礚(又泰韻)溘(奄忽也)㧁(閉户聲)¶
䆟(䆟合相當也)○閤(古沓切内中小門漢文翁傳出入閨閤毛晃曰唐制天子日御前殿見羣臣曰常參)¶
(朔望薦食陵寢有思慕之感不能臨前殿則御便殿見羣臣謂之入閤前殿卽宣政殿便殿卽紫宸殿立仗必於前殿仗則自)¶
(東西閤而入故曰入閤門下省以黃塗門謂之黃閤長官曰閤老今俗通呼小室曰閤子)合(漢志十龠爲合漢書注輕)¶
(重齊則爲合多少等亦爲合合耆相配耦之言也又倂集也和也)㪉(會也倂也亦作合)頜(頤旁公羊傳絶)¶
(其頜)鴿(鳩屬)蛤(蚌屬月令雀入大水爲蛤又蝦䗫大者曰蛤又石蛤似蝦䗫而大又蛤蚧似蝦䗫而長)¶
<pb:KR1j0068_WYG_016-24a>¶
韐(韎韐士服又見下)蓋(人姓漢有蓋公蓋寛饒又齊邑名孟子蓋大夫王驩)○姶(遏合切女字又)¶
(美好貌衞靈公母嫡姶)唈(嗚唈短氣亦作於邑)邑(同上詳見前韻内又阿邑諂諛迎合貌漢張湯以知阿邑)¶
(人主與俱上下亦作匼又緝韻)匼(唐蕭復傳諂諛阿匼楊再思阿匼取容又感韻)罨(網也又罨畫又琰韻)○¶
趿(悉合切足擷取又進足也)颯(翔風又風聲宋玉風賦有風颯然而至又緝韻)卅(說文三十也今直爲)¶
(三十字韓愈爲孔戣墓誌云孔世卅八謂戣孔子三十八世孫也廣韻作)靸(輕舉貌相如賦汨淢靸以輕逝又草)¶
(屧)馺(馬行疾又馺娑漢殿名)霅(廣韻雨霅霅又開貌甘泉賦霅然陽開又葉韻又見下)○帀¶
(作荅切周也遍也亦作迊)迊(俗訛作匝)噆(齧也亦作啑)啑(左傳僖二十八年注盬啑也)○雜¶
(昨荅切參錯也說文五綵相合也从衣从木从隹本當作襍轉作雜)○答(得合切竹筃又裳也報也合也亦作荅)¶
荅(同上又小豆又鐵蒺藜也鼂錯傳布渠荅又疊布一曰都布史記荅布千匹)○雜(七合切列子湯問篇)¶
<pb:KR1j0068_WYG_016-24b>¶
(雜然相許注猶僉也音七合切公羊傳定四年注諸侯雜然侵之音七合切又如字)○錔(託合切以金有所冒也)¶
䵬(猥茸貌晉書兖州八伯太山羊曼爲䵬伯)沓(冒也貪也唐王綝傳酋領沓墨又見下)嚃(大歠曲禮)¶
(毋嚃羮)漯(水名在平原廣韻亦作濕)濕(本古漯字省文爲漯遂以濕爲乾溼之溼又緝韻)𦧟(廣韻)¶
(大食韓愈曹成王碑𦧟隨光化)○沓(達合切重也又猥賤也孟子事君無義進退無禮言則非先王之道者猶沓沓)¶
(也又與遝同)遝(雜遝䢔也亦作沓)誻(言相惡也亦作沓沓)踏(踐踏亦作蹹蹋)蹹(左傳宣十)¶
(二年注斥候蹹伏謂蹤跡隱伏)蹋(同上又蹋鞠踢毬也)涾(沸溢)𩣯(馺𩣯馬行疾)濌(濌濌無賢)¶
(不肖之辨唐人謂常袞爲濌伯又積厚也)𦑲(飛也)○蠟(落合切蜂脾融者爲蜜凝者爲蠟)摺(揚雄)¶
<pb:KR1j0068_WYG_016-25a>¶
(傳范睢以折摺而危穰侯又葉韻)搚(同上公羊傳莊元年搚幹而殺之本又作拹)拹(又葉韻)臘¶
(歲終祭衆神之名左傳虞不臘矣莊子猶臘者之在膍胲夏有三伏冬有臘故稱歲時伏臘也歴家以運墓日爲臘如漢火運)¶
(火墓於戌大寒後戌日是从肉从巤今作俗作)鑞(錫也)拉(折也摧也亦作摺又招也)○納(奴荅)¶
(切受也入也古作内又補綴也俗作衲又與軜同荀子三公奉軛持納又納納廣大包容貌杜甫詩納納乾坤大)內¶
(孟子若已推而內之溝中又曰非所以內交於孺子之父母也又隊韻)軜(驂馬內轡繫軾前者)○榻(託甲)¶
(切牀狹而長者从木从𦐇𦐇音同从曰从羽俗从曰凡从𦐇者皆然監本从日誤)○塌(地低下从日誤)䌈(以索)¶
(冒物唐書契丹將李楷固善用䌈索飛索䌈唐將張元遇麻仁節生獲之俗作䌈)搭(摸也拊也附也掛也)鞳¶
(鏜鞳鐘鼓聲亦作鞈)𨶀(晉潘尼釋奠頌鏗鏘闛𨶀)鞈(相如賦鏗鏘闛鞈又見下)塔(物聲又浮圖也)¶
<pb:KR1j0068_WYG_016-25b>¶
(唐長安有慈恩寺塔名鴈塔進士題名其下杜甫有登慈恩寺塔詩)嗒(嗒然忘懷貌莊子嗒然似喪其偶)鰈¶
(比目魚又葉韻)○洽(胡夾切浹洽霑被周徧也和也合也又水名詩在洽之陽又見上)祫(大合祭公羊傳)¶
(大祫者何合祭也其合祭柰何毁廟之主陳于太祖未毁廟之主皆升合食于太祖司馬彪續漢書曰五年再殷祭三年一祫五)¶
(年一禘禘以夏四月祫以冬十月禘之爲言諦也諦審昭穆尊卑之義祫者合也冬十月五穀成故骨肉合飮食於太祖謂之)¶
(殷祭)陜(隘也亦作狹陿峽从阜从夾與關陝字不同)狹(同上本與狎同大馴也)陿(詩魏地陿隘又)¶
(趙充國傳注山陗而陜水曰陿)峽(同上又山陗夾水曰峽蜀楚之交山有三峽又州名)硤(硤石地名在夷陵宇)¶
(文周以其居三峽之口改爲峽州)狎(親近也玩熟說文犬可習也亦作狹)匣(匱屬)柙(藏獸檻也論語)¶
(虎兕出於柙)霅(煜霅光貌班固賔戲煜霅其間又見下及葉韻)　恰(苦洽切用心恰恰又適當之辭)帢¶
<pb:KR1j0068_WYG_016-26a>¶
(帽也亦作掐士服狀如弁缺四角魏志注云太祖擬古皮弁裁縑角以爲帢以色別其貴賤本施軍飾非爲國容)㡊¶
(同上从巾从臽與爻韻内幍字不同)掐(爪刺)胠(開也發也一曰从旁發也莊子胠篋探囊又魚語韻)夾¶
(古洽切左右持也左傳夾輔成王又兼也相雜也交並也又葉韻)俠(竝也公羊哀四年注滕薛俠轂音古洽切周興)¶
(嗣千文路俠槐卿又葉韻)郟(郟鄏地名在河南郟城在汝州郟縣在裛城漢屬潁川郡又姓)袷(衣無絮亦作裌)¶
(又葉韻)裌(杜甫詩御裌侵寒氣又曰地偏初衣裌)韐(韎韐士服又見上)鞈(堅貌荀子犀兕以爲)¶
(甲鞈如金石又見上)跲(躓也又葉韻)筴(箸也亦作梜又陌葉二韻)梜(曲禮羹之有菜者用梜又葉韻)¶
挾(夾持詩旣挾我矢荀子盡善挾治之謂神本音浹揚子音義云與夾同左傳宣十二年軍行右轅注在車之石者挾)¶
(轅爲戰備有三音又葉韻)甲(十幹之首數居天一方居東音屬角爾雅歲在甲曰閼逢月在甲曰畢漢志出甲於甲又)¶
(甲胄亦曰介胄一名鎧又甲帳殿也又蟲介也又牙甲草木初生其仁爲甲又狎也涯也又蟬蛻曰蜩甲又令甲法令首草也科)¶
<pb:KR1j0068_WYG_016-26b>¶
(甲貢舉名第也保甲編籍部伍也)押(撿押撿束也輔也揚子蠢迪撿押注撿押猶櫽括也仲長綂曰言論拱押天人)¶
(俗作撿押非)○㰱(色洽切歠也盟者以血塗口旁曰歃又葉韻从千誤)箑(扇也亦作䈉方言自關而東謂)¶
(之箑西謂之扇)䈉(韓愈納涼聨句長䈉倦還捉)萐(萐蒲瑞草又葉韻)霎(小雨又葉韻)翣¶
(形如扇以木爲表小爾雅大扇謂之翣)唼(唼喋鳧鴈聚食貌相如賦唼喋靑藻亦作啑又葉韻)○𢆍(測洽)¶
(切舂也亦作接从干犯之干杵臼之臼凡從臿者皆然俗作監本从千誤)接(周禮廪人大祭祀共其接盛注接讀)¶
(爲扱扱以授舂人舂之音所洽切誤當作測洽切又葉韻)扱(同上又收也取也獲也引也舉也又與揷同詩芣苡注扱)¶
(衽曰襭又緝韻)揷(刺入亦作捷古作漢溝洫志注石立之从千誤)捷(考工記廬人矜所捷也文選曹子建)¶
<pb:KR1j0068_WYG_016-27a>¶
(七啓捷忘歸之矢又葉韻)笈(書箱又葉緝二韻)(鍼也又鍫也亦作𢆍疀爾雅所謂之疀从千誤)○劄¶
(竹洽切刺箸唐人奏事非表非狀者謂之牓子亦謂之錄子今謂之劄子俗作札)○𢇵(昵洽切庘隘也)笝¶
(竹維)○押(乙甲切簽書文字也歐陽脩曰俗以草書名爲押字又管押押拘率也又用韻曰押韻說者曰押者壓也)¶
壓(鎭也降也笮也覆壞也亦作猒)厭(禮死而不弔者三畏厭溺又荀子厭旦於牧之野厭猶臨也謂陳於將旦)¶
(之先也又堆積相枕厭也揚子原野厭人之肉通作壓又鹽琰豔葉四韻)鴨(水禽一名鶩一名野鳧亦作)○呷¶
(呼甲切喤呷衆聲說文吸呷也與欱同義但聲微異耳)○霅(直甲切霅霅震電貌一曰衆言又水名在吳興)𤁳¶
(水名通作霅)喋(啑喋又葉韻)○乏(扶沓切匱乏左傳攝官承乏注攝承空乏也又曰於文反正爲乏蓋)¶
(反止爲之故反正爲乏也)泛(水聲又勘董韻)○法(方甲切度也又數也常也又刑法漢紀法三章耳又方法)¶
<pb:KR1j0068_WYG_016-27b>¶
(凡技術可則效者皆曰法又則效也易卑法地荀子仁人法舜禹之制史湯法三聖又姓亦作灋)灋(周禮太宰以八)¶
(灋治官府釋文云古法字)¶
¶
十葉¶
¶
葉(弋涉切枝葉又姓又書冊歐陽脩曰唐人藏書皆作卷軸後有葉子似今策子又見下从艸从音葉俗作枼凡)¶
(从枼者皆然)楪(度楪)擖(箕舌禮記少儀執箕膺擖)厭(伏也合也禳也當也塞也按也斁也又順从貌)¶
(荀子天下厭然猶一也後漢紀吏士皆作厭服侯霸傳衆多不厭帝紀作猒又杜鄴傳折衝厭難厭者壓也鎭壓寇難使之銷)¶
(靡也又左傳文二年書曰及晉處父盟以厭之也杜預曰厭猶損也廣韻惡夢也亦作魘又琰豔合三韻義同者當通用又鹽)¶
(韻)猒(又鹽豔韻)靨(頰輔)擪(持也按也)曄(光曜亦作曅又緝韻)曅(宋范曅作後漢書又)¶
<pb:KR1j0068_WYG_016-28a>¶
(緝韻)𤑻(煒𤑻明盛也亦作𤍞)饁(餽餉)浥(潤也又緝韻)裛(書囊又纏也衣帊也衣香也又緝韻)¶
腌(鹽漬魚也)○笈(極曄切書箱又緝韻)衱(禮記注立衱)跲(躓也)拾(更也儀禮大射)¶
(儀拾發以將乗矢孔叢子百夫決拾竝音跲又見緝韻又見下)○妾(七接切女婢从䇂从女䇂音愆)唼(揚雄)¶
(反離騷靈脩既信椒蘭之唼倿兮師古曰唼倿譖言也又合韻)緁(⿰衤便衣)○接(卽涉切相續也交也受也承也)¶
(持也連也又見下又合韻)楫(短櫂亦名橈亦作檝又緝韻)檝(又緝韻)椄(續木)菨(莕菨水草)¶
(亦作荇菨名菨余詩傳作接余)睫(目睫說文作䀹)眹(目童子又軫韻)婕(女字又婕妤婦官亦作倢)¶
倢(又見下)浹(浹洽潤澤周徧也又通徹也又十日幹一周曰浹日十二日辰一周曰浹辰亦作挾)　挾¶
(周禮挾日而斂之又達也詩使不挾四方又周洽也荀子盡善挾洽謂之神)○捷(疾葉切勝也亦作接又獲也佽)¶
(也成也敏疾也急報也報勝曰捷小爾雅二十四銖曰兩兩有半曰捷又合韻)接(内則國君世子生接以大牢注接讀)¶
<pb:KR1j0068_WYG_016-28b>¶
(爲捷捷勝也謂食其母使補虛弱氣也左傳子同生接以大牢荀子先事慮事謂之接又合韻)誱(口誱多言亦作捷)¶
倢(斜出又利也便也俗作㨗)寁(廣韻速也亟也又感韻)○攝(失涉切摠持也收也兼也錄也佐也)¶
(捕也權攝也左傳攝官承乏又假借也檀弓攝束帛乘馬而將之又飭整也左傳襄十四年書於伐秦攝也杜預能自攝整又)¶
(見下)葉(縣名在南陽)韘(射決詩箋韘之言沓所以彄沓手指亦作弽)歙(丹陽縣名今新安郡歙縣)¶
(又緝韻)涉(徒行厲水也爾雅由膝以上曰涉从少誤)拾(曲禮拾級聚足與涉同謂前足躡一級後足从之也)¶
(又緝韻又見上)萐(萐蒲瑞草又合韻)箑(扇也又合也)霎(小雨又合韻)歃(歠也又合韻)¶
○讋(質涉切失氣而言又懼也亦作慹懾)慹(漢宋博傳豪强慹服又不動貌又見下又緝韻)懾(怖也)¶
<pb:KR1j0068_WYG_016-29a>¶
(心伏也喪氣也怯也亦作慴)慴(同上)摺(敗也廣韻摺疉又合韻)霅(說文霅霅震雷貌又合韻)¶
𡓳(盎屬)輒(忽然也專也又每事卽然也又車相倚也从耴音聶又音聶俗作取非)襵(領耑)○聶¶
(尼輒切附耳小語又姓)鑷(鑷子亦作籋廣韻作鑈)籋(同上廣韻箝也又與躡同漢郊祀歌籋浮雲選詩天)¶
(馬籋浮雲)躡(登也蹈也著履屐也)䯀(馬疾步通作籋)踂(足不相過一云聚合不解)慹(怖也又不)¶
(動貌莊子慮嘆變慹又曰慹然似非人)喦(多言也說文引書顧畏于民喦蓋古文尚書字孔氏書作碞音巖)¶
讘(多言又詀讘細語或作聶)囁(韓文口將言而囁嚅唐竇鞏言若不出口世號囁嚅翁)捻(指捻亦作)¶
(攝)攝(同上又靜謐也漢書攝然天下安又見上)敜(塞也書敜乃穽)埝(益也培也)苶(疲貌又屑)¶
(韻)○䐑(直涉切縷切也亦作聶)聶(内則皆聶而切之又見上)○獵(力渉切田狩摠名又獵)¶
(小車)鬣(馬領毛魚龍頷旁小鬐皆曰鬣說文髮鬣鬣也)儠(儠儠長貌說文引春秋傳長儠者相今傳作鬣)¶
<pb:KR1j0068_WYG_016-29b>¶
躐(踐也又踰跨也記學不躐等也)擸(廣韻擇持也崔駰達㫖辭無事則躐纓整襟注字宜从手引廣雅云擸持)¶
(也)○帖(他協切帛書題又牀前帷也又妥帖定也)怗(安也服也靜也定也亦作帖又鹽韻)貼(以物)¶
(爲質又裨也依附也又粘置也亦作帖)䵿(鼔無聲)呫(小貌唐書王叔文呫呫小人又嘗也)○喋¶
(丁協切如淳漢書注曰殺人流血滂沱也字誤當作渫又見下及合韻)跕(墮貌馬援傳飛鳶跕跕墮水中)牒¶
(同上切書版小簡亦作諜又訟牒今狀子又官文移文謂之牒)諜(漢郊祀歌披圖案諜蘇林曰譜第也又閒諜亦作)¶
(又多言便語亦作喋)𧨯(郭璞注爾雅左傳謂之𧨯今之細作又曰游偵)喋(多言便語亦作諜史記張釋之傳嗇)¶
(夫諜諜漢書作喋喋)渫(波貌江賦長江浹渫又屑韻)堞(雉堞城上垣以白堊之故曰粉堞)褶(玉藻)¶
<pb:KR1j0068_WYG_016-30a>¶
(帛爲褶注有表裏而無著今裌衣也)蹀(履也踏也)蝶(蛺蝶亦曰蝴蝶一名胥)鰈(比目魚又合韻)疉¶
(重也墮也明也積也又震懼也亦作惵說文云揚雄以爲古理官决罪三日得其宐乃行之故字从宐新室以爲三日大盛改)¶
(爲三田俗作疊)惵(漢書惵息)氎(細毛布杜甫詩光明白氎巾亦作疉俗作㲲)揲(廣韻摺揲又屑韻)¶
褋(楚辭遺余褋兮澧浦注褋襜褕事神所用)艓(小舟杜甫最能行貧窮取給行艓子會箋云宐从徒協切或謂)¶
(音葉言輕如葉也)○協(胡頰切同衆之和也亦作協古作劦从十諧聲也亦作叶汁俗从刕非刕音棃人姓又音)¶
(戻)叶　汁(張平子西京賦五緯相汁以旅於東井又緝韻)勰(說文同思之和南史有劉勰撰文心雕龍)¶
挾(懷也持也藏也帶也掖也亦作夾又見上又合韻)夾(書夾右碣石莊子劒士夾門又見下又合韻)○俠¶
(任俠如淳曰相與信爲任同是非爲俠所謂權行州里力折公侯者也或曰俠之言挾也以權力俠輔人者也又合韻)¶
脅(腋下亦作脇又迫脅以威力相恐也亦作愶又豔韻)脇(同上又恐迫也晉江續曰大夫何至以死相脇)愶¶
<pb:KR1j0068_WYG_016-30b>¶
(恐迫又怯也)○拹(說文摺也又拉也又合韻)嗋(嗋嚇以口恐迫人呵欠也莊子余口張而不能嗋)○頰¶
(古協切面頰)筴(箸也亦作梜又夾舉也韓愈曹成王碑筴漢陽又陌合二韻)梜(曲禮羮之有菜者用梜又)¶
(合韻)鋏(劒鋏莊子說劒韓魏爲鋏音義曰把也一云鐔从棱向背鋏从棱向刃亦作夾又劒也史記馮驩傳長鋏歸來)¶
(乎)夾(同上又姓漢蓺文志春秋鄒氏夾氏有錄無書音頰)莢(蓂莢榆莢)劫(强取又奪也勢脅也說文)¶
(人欲去以力脅止曰劫又浩劫宮殿大階級也一曰塔也見杜甫詩又兵火曰劫燒見西京雜記又劫劫猶汲汲也亦作刼)¶
刼(莊子齊威公刼於魯莊)刦(奪去也禁持也荀子刦之以師友又剽也掠也吳都賦刦剞熊羆之室又與刼)¶
(同)袷(交領又合韻)衱(裾也)　篋(乞協切箱屬藏也)愜(快也適意也亦作㥦慊悏)㥦¶
<pb:KR1j0068_WYG_016-31a>¶
(漢文紀未有㥦志)慊(莊子天運篇盡去而後慊音愜又鹽琰二韻)悏(廣韻與愜同)怯(畏懦也懾)¶
(也)○偞(呼協切卑也一曰美也)○燮(悉協切和也熟也說文从言从炎从又監本下从火誤)躞¶
(蹀躞行貌从火誤)屧(屐也又履中薦)○業(魚怯切基業事業功業學業蓺業凡所攻治者皆業産業生理)¶
(也又始也業業危貌又事物已爲未成曰業孟子有業屨於牖上又已然曰業史業已爲之又筍虡工版詩虡業維縱又築牆)¶
(版也爾雅大版謂之業又大造曰大業易富有之謂大業建業金陵)牒(筍虡大版又築牆版說文作𢄁)鄴(地名)¶
𢢜(懼也危也書作業業)嶪(岌業山貌方作嶫)嶫(子虛賦嵯峩㠎嶫㠎音捷)¶
　洪武正韻卷十六¶
<pb:KR1j0068_WYG_016-31b>¶
<pb:KR1j0068_WYG_016-32a>¶

